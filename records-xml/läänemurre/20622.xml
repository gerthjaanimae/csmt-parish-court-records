<protokoll>
<head>
<vald>läänemurre</vald>
<aeg>xx.xx.1872</aeg>
</head>
<sisu>
Sel 24mal Juulil oli Putkaste = Eniwere = Martna kogukonna kohus koos : Kohtupeawanem : Tawet Kuu " kõrwamees Jaan Selart " Hans Täht Kohtuse kaebas Jüri Wiilup Putkastest esiteks : Et tema poeg Jüri temaga alati riidleb , ja teiseks , et poja naene Leenu rähe warrega tema naest Liisut käe pihta lönud ja ka ninast were wälja löönud ja ühelhoobil ka teda wargaks sõimanud . 
Tema palus seda asja seletada ja andis ka seda ülesse , et ta tahab poja käest oma kraami tagasi saada , mis minewal aastal koha peale asumiseks tema kätte jänud , nendakui : 1 hobu , 1 lehm , 1 siga , 3 lammast . 
Kohtu ette sai kutsutud kaebduse alune Jüri Wiilup ja sai temalt ülemal tähendud tüli üle aru nõutud . 
Tema ütles omaks wabanduseks , et tema kellegiga meelega tüli ei otsi , ja et ka naese üle , et isa naene Liisu ( tema wõerasema ) teda enne löönud , mis läbi tema rähe kätte wõtnud , et Liisut enesest tagasi tõrjuda . 
Kohus sundis neid leppima , ja sai siis ka leppimine sel wiisil korrale toimetatud , et isa Jüri Wiilup lubas kõik oma nimetud kraami jälle poja Jüri kätte jätta kui naad ikka ühes elawad ja ka oma wanema aida , mis ta oma kulust ehitanud , Siin juures tähendati , et uuem ait jääb tema tütri Juula jäuks , kes poja Jüri poolõde . 
Ühel hoobil tegid ka seda maha et Jüri maksab isale wiis wakka ruki jahu tagasi mis ta siis laenanud kui isa alles kohta pidas . 
Kohtupeawanem : Taawet Kuu XXX kõrwamees : Jaan Selart XXX " Hans Täht XXX kirjutaja J.Fr.Pichk 

</sisu>
</protokoll>
