<protokoll>
<head>
<vald>läänemurre</vald>
<aeg>xx.xx.1889</aeg>
</head>
<sisu>
I Ette astus Jaan Mardi poeg Neider ja kaebas : Juurika metsawaht Mart Suhkna tuli minu kallale einamas , kus ma loomi hoidsin ja lõi mind mitu hoopi kaikaga , käe peale , õla peale ja kõige rohkem pähe , nõnda , et minu silmad werised olewad . 
Seda löömist nägiwad pealt karjapoisid Willem Uussild ja Willem Jalakas . 
Ette astus Juurika metsawaht Mart Suhkna ja ütles : Minul on mõisa poolest kõwa käsk , et keegi ei tohi loomi mõisa maa peale ajada , aga Rohense küla karjatsed ei kuula minu keeldu , ja ajasi 5 päewa loomad mõisa maa pealt läbi , aga 6ndal päewal tahtsin ma loomad kinni ajada , kui nad parajaste 16 loomaga mõisa maa peal olid , aga karjatsed ei lasknud ja Jaan Neider andis teisele nõu , ärge laske kinni ajada ja lõi minu käe peale karjatse kepiga , siis ma wõtsin kuiwand männaoksa maast ja lõin sellega ta selga , see läks katki ja pärast ma lõin selle sama oksa tükiga ta käe peale , aga werist hoopi ei ole ma temale löönud . 
Ette astus tunnistus mees karjapois Willem Uussild ja rääkis wälja : Meie pidime Laupäew 2 septembril üle mõisa maanurga oma einamaale minemaale minema , aga Juurika metsawahi naene ei luband , siis meie ei läinud ka . 
Kesknädala 6 Septembril läksime mõisa wahe ärest oma heinamaa peale , loomad läksid muist mõisa maa peale , Jaan Neider läks wastu hoidma , siis tuli Juurika metsawaht Mart Suhkna oma naesega seltsis ja lõi Jaan Neiderit männa oksaga wastu pead mitu kord , nõnda et oks katki läks ja Mart Suhkna naine ütles : jäta teda rahule , pärast ta jääb siia maha ; kui ta teda esimest korda oli löönud , seda ma ei näinud . 
Ette astus teine tunnistusmees karjapois Willem Jalak ja rääkis wälja : Mina läksin Uetoa loomadega esimist päewa einamasse Willem Uussild ja Jaan Neideriga seltsis : Kui meie alles läksime , tuli metsawaht Mart Suhkna naesega seltsis ja tahtis loomi kinni ajada ; tuli Jaan Neideri juure , kes mõisa maa pealt loomi tahtis ära ajada ja lõo temale männa oksaga rindu , see läks kolmeks tükiks , aga Jaan Neider kukkus wastu mända . 
Pärast lõi Mart Suhkna teda teist korda wastu mokka , aga naene keelis teda ja ütles hakkame minema . 
Selle peale leppisid Mart Suhkna ja Jaan Neider teine teisega ära . 
Mõisa walitsuse poolt jääti ka looma trahw nõudmata . 
Kohtu otsus : " Et Mart Suhkna Jaan Neiderit tõesti löönud on , on selge , sest kohtu wanem waatas haawad järele ja seda tunnistas Mart Suhkna ise ja ka tunnistus mehed , seepärast mõistis kohus rahu kohtu nuhtluse seaduse art 1 ? 
9 järel , et Mart Suhkna maksab oma rumala teu pärast 1 Rbl walla laekasse . " 
Täidetud sell ´ sammal päewal . 

</sisu>
</protokoll>
