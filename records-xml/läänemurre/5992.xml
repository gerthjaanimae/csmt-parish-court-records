<protokoll>
<head>
<vald>läänemurre</vald>
<aeg>xx.xx.1885</aeg>
</head>
<sisu>
Astus ette Sindist Andres Klaas ja kaebas , et tema olla Sindi walla talupoeg Jaan Elendi palwe peale tema heinamaa langi , mis pool parema ja pool wasema rohu kaswataja maa on minewal suil selle tingimisega ära teinud , et wõtawad need heinad talwel Jaan Elendiga koorma kaupa pooleks . 
See heinamaa on 42 saadu heina wälja annud , mis tema nelja kohjasse kokku pannud ja nimelt paremad heinad kahte kohja , kokku 30 saadu ja waesemad heinad kahte kohja , kokku 12 saadu . 
Nüid olla aga Jaan Elend need paremad heinad : 30 saadu ära toonud ja waesemad heinad : 12 saadu järele tema jaoks jätnud , mis ka tema mitte rahul olla ei wõi , sest et ilma , et teda ligi kutsunud oleks - paremad ja rohkem osa heinu ära toonud ja wähem ning waesemad järele jätnud , mis tema mitte tarwitada ei wõi ja seepärast oma kohju tasumiseks 31 rubla Jaan Elendi käest nõuab . 
Astus ette Jaan Elend ja wastas , et nende kaup heina pooleks tegemise pärats olnud nii , et Andres Klaas pidanud suil saad pooleks ( tegema ) wõtma ja nimelt paaris ja ühesuurused kohjad tegema ja on ka Andres Klaas neli kohja teinud : 2 wäiksemad ja 2 suuremad . 
Ühe wäiksema ja ühe suurema heina kohja on tema ära toonud ja 2 niisama sugust järele jätnud Andres Klaassenile . 
Et Jaan Elend ilma Andres Klaas ligi kutsumata heinde järele läinud ja nagu kogukonna kohtul see teada : on pool sest heina maast parema ja pool waeseam rohu kaswataja maa ja nüid Jaan Elend paremad heinad ära wiinud ja waesemad järele jätnud , sest ühendas kohus ennast selle Mõistusele : Jaan Elend peab 42 sao heindest pooled , see on 21 saadu Andres Klaasile rahaga wälja maksma 8 päewa pärast ja nimelt on arwata iga saad 7 puuda , teeb wälja 147 puuda , à puud 20 kop . 
Summa 29 rubla 40 kopik . 
Otsus kuulutud . 
Jaan Elend nõuab ülemat kohut , mis ka lubatud sai . 
Ülem kohus 60 puuda heinu mõistnud , mida Klaassen kätte saanud . 

</sisu>
</protokoll>
