<protokoll>
<head>
<vald>läänemurre</vald>
<aeg>xx.xx.1884</aeg>
</head>
<sisu>
Astus ette Sindist talupoeg Sepa Mihkel Pulst ja kaebas , et temal 17 / 18 Oktoobri kuu ööl s . 
a. 12 leisikat walmis tehtud linu rehe alt ära on warastatud ja arwas , et Sindi walla poiss Hendrek Elend ja Lutika Karl , Karli poeg Kumm ka Sindist , selle warguse töö ära teinud on , sest 17. 
Okt. s . 
a. kui lina tegiad ( puhastajad tema linu kokku pannud , on nimetud Karl Kumm tema talus käinud ja neid linu näinud ja Hendrek Elend , kes Karel Kummi talus elab , on jälle Sindi walla talupoeg Järwa Mihkel Jääritse käest sellsamal õhtul 17. 
Okt . 
Pärnu sõitmiseks hobuse wõtnud , ilma , et ülesse annud oleks , mis tarwiduse peale . 
Teisel päewal 18 Okt. s . 
a. olla nimetud Järwa Mihkel Jäärits , kes hobuse andja ise Riia maantee äre nõnda nimetatud Tannebaumi kõrtsi juure oma hobust wasto wõtma läinud , mispärast tema ( M.Pulst ) ka Mihkel Jääritse mitte õiglase mehe olewad arwab . 
Tunnistus selle juures , et Hendrek Elend ja Karel Kumm Mihkel Jääritse hobusega 18. 
Okt. homiko warakult Pärnu linna poolt Riia maanteed mööda nõnda nimetud Tannebaumi kõrtsi poole tulnud , olla Taali wallast Mihkel Alberg ja Sindi wabrikust Mihkel Jaanus . 
Ka Sindi wabriku shandarmid teada selle lina warguse kohta tunnistust anda ja palub M.Pulst seda asja kohut oma üle kuulamise alla wõtta . 
Kutsumise peale astus ette Sindi wallast talupoeg Järwa Mihkel Jäärits ja wastas küsimise peale , et tema olla Hendrek Elendi palwe peale temale 17. 
Okt. s . 
a. õhtul wäikse walge ? 
hobuse 1 rubla palga eest linna sõitmiseks annud ; - mis oli tal sääl toimenduda olnud , seda pole ta temale mitte nimetanud ; - muud kuid seda , et hobuse homiko warakult jälle tagasi saab tooma ; ja kui tema ( M.Jäärits ) 18. 
Okt. see on teise päewa homiku poolt päewa Riia maantee äre nõnda nimetatud Tannebaumi kõrtsi suhta kauplema läinud , tulnud Hendrek Elend Pärnu poolt tema hobusega ka sinna ja wõtnui tema siis wiha pärast , et see tema hobuse märjaks aeanud olnud , oma hobuse käest ära ja jätnud H.Elendi jalameheks . 
Muud ei teada tema midagitki rääkida . 
Hendrek Elend , kes eila wallamaeasse kinni oli toodud , sai ette kutsutud ja wastas küsimise peale , et tema olla homiko poolt ööd 18 Okt. s . 
a. Järwa Mihkel Jääritse käest hobuse ühe rubla eest linna sõitmiseks palganud ja just üksipäine ka Pärnus oma asja talitamas käinud - ütleb hooramas käinud - Homiku warakult lubanud ta hobuse jälle tagasi tuua ; aga sest et ta Pärnus joobnuks jäänud , viibinud ta kauemaks ja kui Tannebaumi kõrtsi juure jõudnud , wõtnud Mihkel Jäärits sääl oma hobuse tema käest ära . 
Pärnu pole ta midagistki mitte wiinud , ei säält ka kedagi mitte toonud , ega keegi temaga mitte ligi käinud . 
Astus ette Sindist talupoeg Lutika Karel Kumm , kelle juures Hendrek Elend elab ja wastas , et tema mitte seda ei teada , millal Hendrik Elend kodust wälja läinud on , kas 17. wõi 18. Oktoobril , kui wara wõi hilja , sest tema olla sutta püüdmas käinud ja mitte järgeste kodus olnud . 
Tema poeg Karla olla küll 18. Oktoobril homikul kodus olnud . 
Astus ette Karl , Kaarli poeg Kumm ja wastas küsimise peale , et ta ka mitte seda ei teada , millal Hendrek Elend kodust wälja läinud on . 
Õhtul kaunis hilja olla tema tuppa ja Hendrek Elend kambri magama heitnud , ning homikul 18. Oktoobril olnud ta kodust kadunud . 
Tema Karl Kumm ei ole mitte Hendrek Elendiga Pärnus ligi käinud , waid Mihkel Jääritsega seltsis 18. 
Okt . 
Riia maantee äre Tannebaumi kõrtsi juure läinud , kus Hendrek Elend Pärnu poolt ka sinna tulnud . 
Selle peale wastab aga Mihkel Jäärits , et Karl Kumm mitte seltsis Tannebaumi kõrtsi juure tulnud ei ole , ega teda sääl mitte sugugi näinud . 
Peakohtumees Juri Pusse andis üles , et tema olla Mihkel Pulsti palwe peale , kellel 12 lk linu ära warastatud 19. Oktoobril s . 
a. Lutika Karel Kummi maeasse läinud , et Hendrek Elendi saapad säält wõtta ja warga jälgi mõõtma minna ja kui Elend seda aru saanud , et tema sääl olnud , jooksnud ta ( H.Elend ) tema nähes kambri aknast wälja ja teise talusse ning kui tema ta saapaid säält mitte leidnud waid Hendrek Elendi isa maeast , mis umbes pool wersta säält kaugel , kätte saanud ja lina warguse paika sappa pealt jälgi mõõtma läinud , leidnud ta , et need saapad just warga jälge sisse passinud ja seega tema Hendrek Elendi just nende linade wargaks arwab . 
Sai arwatud : Saab see Mihkel Pulsti lina warguse asi Keiserliku Pärnu Sillakohtule ülekuulamiseks alandlikult ette pandud , ühes Hendrek Elendi wahi all sinna läkitamisega . 
27. 
Oktob . 
1884 N . 855 al . 
Sillakohtule sisse saadetud . 

</sisu>
</protokoll>
