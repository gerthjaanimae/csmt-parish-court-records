<protokoll>
<head>
<vald>läänemurre</vald>
<aeg>xx.xx.1884</aeg>
</head>
<sisu>
Kohtu ette tuli Sindi lodja kõrtsimees Mart Andresson ja kaebas , et keskmisel jõulu püha õhtul , 26 Decbr . 
s . 
a. olla Hendrek Kuill kello 9 aeal tema saksa poolt kõrtsi lambi klaasi katki löönud ja seega tule ära kustutanud ja peale selle Jaan Hansoni , kes puhweti wahel olnud , üle puhweti kohe ühe hoobi löönud , mida nähes tema ( kõrtsimees ) kohe saksa poolt kõrtsi puhweti luugi maha lasknud , et tüli lõpetada ja peale selle ka väikse luugi , mis läbi saksa poole kõrtsi käiakse , kinni panna tahtnud , kus juures aga Koksi tönkis elanik Ernst Scheibert ja Jaan PernSindi mõisast omad käed wahele pannud ja selle wäikse luugi hingede pealt maha käristanud ja kõrtsi põrmandale maha wiskanud ning Jaan Pern temale ka ühe hoobi wasto silmi lüänud . 
Kui nüid luuk maha käristud olnud , hakkatud saksa poolt kõrtsist pudelisi , puid ja kiwa puhweti wahele , wasta tema wiina riiulit loopima , mis umbes 1 1 / 2 tundi aega kestnud ja ka kolm pauku püstoliga eest kõrtsist puhweti wahele lastud ning kui see kole töö waiksemaks jäänud , tulnud Jaan Paan , kes Sindi wabrikus elab luugi peale nähtawale , keda nad kinni wõtta tahtnud , see aga nende käest ära jooksnud , peale selle aga Jaan Toiss Juhan Waltri Hendrek Kulleri Andres Nurmi Jaan Hansoni ja Mihkel Holmi abiga , kes puhweti wahel olnud , esimese tüli tõstja Hendrek Kuilli siiski kõrtsi ukse eest kätte saanud ja wallamaeasse kinni saatnud , ning kui tema 27 Decbr . 
s . 
a. kohtumehe Jaak Nerjussoni ja walla kirjutaja Jakob Heinrichsoni juures olemisel oma kahju järel waadanud , leidnud ta , et temal teada saamise järgi 15.08 kopiku eest wiina pudelisi katki pillutud ja peale selle weel palju klaasi puru leidnud , mille juures enam aru saada ei wõi kui paljude pudelite puru see on ja sest et temal kõige parem kauplemise aeg selle tüli läbi rikkutud saanud , arwab tema oma kahju kõige wähemalt 50 rubla suure olewad . 
Nimetud õhtul on kõrtsis olnud ja arwab kõrtsimees ka kõik sellelt pillumisest osa wõtnud olewad , nimelt : Hendrek Kuill Jaan Paan Tõnis Kuill Ernst Scheibert Jaan Pern Jakob Westmann Jaan Jaani p . 
Sternfeldt Jaan Paeo ja Willem Ahi ning palub kõrtsimees neid üle kuulatamise alla wõtta ja süüalusid tema kahju tasumisele mõista . 
Astus ette Pernu linnastMihkel Holm ja tunnistas küsimise peale , et see tüli ja rööwli kombel pillumine kõik õige on , nagu Mart Andresson seda kaebanud on , sest nimetud õhtul kello 9 aeal olla tema Jaan HansonigaSindi lodja kõrtsi puhweti wahele läinud , et paar pudelid õlut ära juua ; - säält löönud aga Hendrek Kuill warsti saksa poolt kõrtsi puhweti lambi klaasi katki kus juures ka tuli ära kustunud ning kui Jaan Hanson sarnast tegu waigistama läinud , löönud Hendrek KuillJaan Hansoni ühe tugewa hoobi , mis peale see kohe tagurpidi maha langenud , ning kui selle peale kõrtsimees suure luugi kinni pannud ja ka wäikse luugi kinni panna tahtnud , wõtnud Tõnis Kuill küinla , mis ees kõrtsis põlenud ja tahtnud seda ära kustutada , mida aga kõrtsimees tema käest ära wõtnud ja peale selle tõmmatud wäike luuk hingede pealt maha ja hakkatud : pudelisi , puid ja kiwa ja wiimaks ka maha käristud luuk puhweti wahele wasto wiina pudelite riiulit wiskama ja ka kolm pauku püstoliga eest kõrtsist puhweti wahele lastud , mis üks hirmus asi olnud ja endid puhweti wahel olewa asjade taha ära peitma kõiki sundinud . 
Kui see asi wähe rahulikumaks jäänud , tulnud Jaan Paan lahtise luugi peale nähtawale , keda nad kinni wõtta tahtnud , teised aga kõrtsi poolt küljelt käest ära kiskunud , peale selle aga Hendrek Kuill kõrtsi ukse eest siiski kätte saadud , mis peale jälle kõik täielikult rahule jäänud , sest et teised see peale kõik ära jooksnud . 
Pärnu postiametnik Dimitri oma kahe abilisega olla seda asja ka kõik pealt näinud ja wõida nad selle üle ka selgelt tunnistud anda . 
Astus ette Jaan Hanson ja tunnistas seda sama , mis Mihkel Holmgi . 
Astus ette Jaan Tois ja tunnistas , et kõige esite olla Hendrek Kuller ja Hendrek Kuill ning Tõnis Kuill saksa pool kõrtsis nimetud õhtul sõnatlema läinud , kus juures tema nad ära lahutanud ja Jaan PärnagaHendrek Kulleri leti wahele saatnud ning kui peale selle Tõnis Kuill ja Jakob Westmann wälja pool puhweti ja Hendrek Kuller sisse pool puhweti weel edasi sõnatlenud , löönud Hendrek Kuill 2 hoopi üe leti Hendrek Kullerit ja kui 3dat hoopi weel lüia tahtnud läinud rusikas lambi pihta ja läinud lambi klaas katki . 
Jaan Hanson saanud ka üle leti Hendrek Kuilli käest lüia , mis peale kõrtsimees suure luugi maha lasknud ja wäikse luugi ka kinni panna tahtnud , mida Ernst Scheibert mite kinni teha lasknud pole waid eest koguni maha tõmmanud , mis peale kole pudelisi , puid ja kiwa ouhweti wahele pilluma hakkatud , ka maha kistud luuk , sisse wisatud , mis peale tema mõisa politsei järele läinud ja kui seda mitte kodus olnud pole , läinud ta tagasi ja saanud nad Hendrek Kuilli kõrtsi ukse eest kätte , teised aga pannud jooksu . 
Astusiwad ette Hendrek Kuller ja Juhan Walter ja tunnistasid seda õigeks , mis Jaan Tois on rääkinud , ja ka et Ernst Scheibert puhweti wäikse luugi eest maha on tõmbanud ja nemad ka kolm pstoli pauku ees kõrtsis kuulnud on . 
Astus ette Andres Nurm ja tunnistas , et Jaan Paan olla sell õhtul tema kallale kippunud ja kui tema puhweti wahele pääsenud , sündinud see lugu nii , nagu kõrtsimees seda juba üles annud on . 
Ette sai toodud Hendrek Kuill - kes wangi maeas kinni oli - ja wastas küsimise peale et Hendrek Kuller olla teda nimetud õhtul ühe tüdruku pärast sõimama hakkanud ja teda ka ühe hoobi löönud , mis peale tema wihale saanud ja teda üle leti ka ühe hoobi lüia tahtnud , kus juures tema käsi kogemata lambi klaasi pihta läinud ja klaas ka kohe katki murdunud . 
Seda nähes olla tema kohe kodu jooksnud , et raha tuua ja kõrtsimehele waälja maksa . 
Kodus pole tema aga mitte kappi wõtit üles leidnud ja kui tema peale selle weel kõrtsi minna tahtnud , wõetud teda kõrtsi ukse ees kinni ja toodud wallamaeasse , ilma et ta muust tülist midagitki ei teada . 
Astus ette Tõnis Kuill , Hendrek Kuilli wend ja ütles , et tema selle peale , kui ta wend Hendrek Kuill kõrtsi lambi klaasi kogemata katki löönud , olla wälja läinud ja seda mitte näinud , mis peale selle kõrtsis sündinud on . 
Astus ette Jaan Pern ja wastas küsimise peale , et tema mitte kõrtsimeest löönud ei ole . 
Ka seda puude ja kiwide puhweti wahele pillumist mitte näinud , sest et ta siis wäljas olnud ja siis alles sisse läinud kui Jaan Paan kõrtsis appi hüüdnud on ja keda sees pool letti olejad puhweti wahele tõmata tahtnud . 
Astus ette Jakob Westmann ja wastas küsimise peale , et tema muud näinud ei ole , kuid seda , kui Ernst Scheibert puhweti luugi eest maha tõmmanud ja ette kõrtsi maha wiskanud , kust tema ( Jakob Westmann ) selle luugi üles wõtnud , puhweti naeale pannud ja siis säält Jakob Friidoliniga ja Juri Konksuga ära tulnud . 
Ette tuli Jaan Sternfeld ja wastas , et tema muud ei teada , kuid seda , et siis kui tema kõrtsi ukse ees wälas olnud , hakkanud Jaan Paan kõrtsi sees appi hüüdma , mis peale tema ka sisse läinud ja Jaan Paani Tõnis Kuuilli Jaan Perna Jaan Paeo ja Willem Abiga leti wahe olijate käest lahti päästnud ja tema riided Jaan Pernaga , mis seljast ära kistud olnud , talle wälja järele wiinud . 
Astus ette Jaan Paeo ja wastas , et tema olla nimetud õhtul wäljas olnud ja siis Jaan Paani appi hüüdmist kuulnud , jälle sisse läinud teda lahti päästma ja seda suurt tüli , mis enne seda sündinud , mitte näinud . 
Astus ette Willem Abi ja wastas , et seda suurt tüli tema mitte näinud ei ole , sest et wäljas olnud ja kui Jaan Paani appi hüidmist kuulnud , läinud tema niikohe koeo . 
Kohtumehed : Juri Pusse ja Tõnis Kuller oliwad ka tänasel päewal lodja kõrtsis käinud ja ka selle koha puhweti wahelt luugi pealt leidnud , kuhu püstoliga pihta lastud , sest püssi rohu suits ja tropp olla selle koha ära tuntawaks mustaks teinud ja ka haawli asemid leidnud . 
Sai arwatud : Saab see asi keiserliku Pernu Sillakohutle ülekuulamiseks alandlikult Hendrek Kuilli wahe al sinna läkitamisega , ette pandud . 
Waata kirja N : 1043 

</sisu>
</protokoll>
