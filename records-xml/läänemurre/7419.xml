<protokoll>
<head>
<vald>läänemurre</vald>
<aeg>xx.xx.1870</aeg>
</head>
<sisu>
Ette wõetud sai see assi mis A. Jakobson Kabbina Kustaw Paumanni peale on kaebanud , ja mis 22 Leikuse ku päwal ette ei sanud wõetud , et tunnustust ei olnud , ( waata Leikuse ku protokoll N 4 ) kus Jakobson pärrib omma kahjo eest 10 Rubla , ja kus moistetud sai , et Kabbina Kustaw Paumann piddi omma ühheteistkümne loma eest , kes söödetud herjapea põllo peal käinud 1 Rubla 10 Kop maksma . 
Sellega ühtlasi kaebbas A. Jakobson et Kabbina Kustaw Paumann on temma heina kuhjad ärra söötnud , ja kople aja mahha kiskund ja kople ka ärra söötnud . 
Kople söötmisse jures on tunnistajaks Marri Aalmann kes tunnistab , et temma on kella kuulnud , agga looma ei olle temma näinud , teine tunnistaja Hans Sep tunnistab et temma on seal tee radda näinud , agga tunnistada ei woi et Kabbina Kustawi loomad on tallanud , teiseks tunnistab Hans Sep sedda et temma on üks näddal seal pöllo peal omma karjaga olnud , on temma igga pääw Kabbina Kustawi loomad näinud , seal pöllo peal , agga kui paljo loomad seal on olnud sedda ta ei tea . 
Selle peale ütleb Hans Sep et Jakobson on temmale üttelnud , kui sinna sedda ei woida , ei maksa minna sinnule palka mitte , selle pärrast ollen minna kobba ja waidlen . 
Kabbina Kustaw Paumann wastab et temma loomad ei olle siis mitte weel seal heinamas käinud kui Hans Sep on need seal näinud , Kabbina Kustaw ütleb et temma loomad on kolm päwa seal heinamas olnud , ja neljandamal päwal on temma karjane maggama jänud , ja loomad on siis se herjapea põllo peale läinud , ja Hans Sep on siis need loomad kinniajanud . 
Tallitaja Mart Murten ja A. Jakobson on sedda pahhantust watamas käinud üks kuu aega pärrast sedda kaebamist kohto mehhe kässo peale , ja ei olle ühtigi pahhandust leidnud , ja Jakobson ei olle Tallitajale sedda heina kuhja näitnud mis olli ärra söödud . 
Selle peale ei woinud kohhus ühtigi moista et ei olnud öiget selget tunnistust . 
Kohtowannem : K. Tulmin XXX Kõrwamees : J. Otsus Järgemees : J. Kulwerk XXX Kirjutaja : P . 
Selmann 

</sisu>
</protokoll>
