<protokoll>
<head>
<vald>läänemurre</vald>
<aeg>xx.xx.1885</aeg>
</head>
<sisu>
Astus ette Sindi walla wene kooli wanem Anton Tamm ja kaebas , et wene koolmeister Toomas Tasane teda , kellele walla walitsuse poolt koolimaiast kortel antud säält wälja aeda . 
Astus ette koolmeister Toomas Tasane ja wastas , et nemad mitte seltsis enam läbi saada , sest et Tamm ja selle ema kooliwalitsust oma kätte nõuda ja kooli laste riided , mis ruumi puuduse pärast kiriku härra tuppa pandud - wälja heita ja nõnda järgest ilma asjata tüli tõsta , mis pärast siis tema ka Anton Tamme oma kummutid , mis tema tuas seisnud ära wiima sundinud , mida ta ka teinud on . 
Astus ette Anton Tamm ja kaebas weel , et koolmeister ülekohtusel kombel lapsa karistada , nagu põlwili laua piale seisma panna ja neil riided tindiga ära määrida , mis koguni sündlik ei ole . 
Ka olla tema ühel korral kus kooli lapsed koos olnud - oma tuas püssiga laengu tua laest läbi lasknud ja sügilisi olla laste seas sügisist saadika olemas . 
Selle kohta wastas koolmeister , et ülekohtuse wiisiga pole ta lapsi mitte karistanud ning püss olla tal oma elu tuas kogemata lahti läinid ja mis temal Anton Tamme kohta kaebata oleks kui see , et oma lubaga kiriku küinlaid põletama peab - mis peale see wastas , et need ainult wäiksed otsad olnud on . 
Sai mõistetud : Et peawad üksteisega rahule jääma ja ilma tülita edasi elama , ning muud kaebdused saawad kõrwale jäetud , kuni selle üle preestri härraga läbi saab räägitud . 
Otsus kuulutud . 

</sisu>
</protokoll>
