<protokoll>
<head>
<vald>läänemurre</vald>
<aeg>xx.xx.1895</aeg>
</head>
<sisu>
Üks tuhat kaheksasada üheksakümmend wiiendamal aastal seitsemõistkümnemal jüri kuu pääwal Piirsalu walla talupojad Juhan Weisenwelt ja Kustaw Weikeweski kes walla kohtule isiklikult tuttawad on , palusiwad selle kohtu lepingute raamatusse kirjutada nendest sisseantud järgmist kirjaliku lepingut : Kustaw Weikeweski wõttab Enniste kohast enese kätte 15 wakamaad põldu , pool murru heinamaad , täielik karjamaa ja õue maa . 
Selle eest maksab ta nii wiisil , kuuskümmend rubla raha iga aasta pool posti moona iga aasta , kui päritakse teeb täieliku walla teenistuse ja pool raha maksu , maantee sillutamised , pool kiriku maksu , kuidi korrad , ja kõik mis walla walitsus nõuab . 
Kustaw parandab ka kattuksed ja põllu- ja karjamaa ajad , puhastab kraawid mis selle põllu sees mis tema kääs , ta peab ka selle koha järele waatama , et seal miskid kahju ei sünni , ja nii sammuti ka heinamaa ja metsa järele waatama , ei ole ka mitte Kustawil luba metsa ja puid raijuda ilma luba täheta , ei heinu ega õlgi müia , ahju kütteks saab aod ja leiwa küpsetamise tarwis saab puud , leppa , haawa , ja kuuse puud mis wigased on . 
Kase puid ei tohi mitte raijuda , sae agudeks ka mitte . 
Maja põhjust on omanikul pärida , neli wakamaad rukki orast ja 350 ruki hagu . 
Põld peab küntud ja rammutud olema kuni Kustaw kätte annab , aead peawad terwed olema , põllu kraawid puhtad , karjamaalt ei tohi mitte sigadest tuhnitud olla . 
Kaup kestab nii kua kui 23ma Jüri kuu pääwani 1896a . 
Juhhan Weisenfelt [ allkiri ] Kustaw XXX Weikeweski Umbkirilik See lepping sai pärast lepingute raamatusse kirjutamist pooltele ette loetud ja nendest alla kirjutatud , mis meie sellega õigeks tunistame . 
Kohtu president : J Willenthal [ allkiri ] Kohtunikud : K Allison [ allkiri ] " : A Weide [ allkiri ] " : J Pärson [ allkiri ] Kirjutaja A Heide [ allkiri ] 

</sisu>
</protokoll>
