<protokoll>
<head>
<vald>läänemurre</vald>
<aeg>xx.xx.1876</aeg>
</head>
<sisu>
Jälle sai seesamma asi ette wõetud , mis minewa kord poolele jäi . 
Ette astus jälle kaebaja Mari Welber sellesama kaebtusega , et Mart Willmann olla tema lehma wigaseks löönud ja nõuab Mart Willmanni käest selle trahwiks 4 rbla ; Mart Willmann waidleb aga tagasi , et tema koguniste Mari Welberi lehma ei ole wigaseks löönud ja ei luba Mari Welberile mitte ühte poolt koppikast maksta . 
Kohus mõistis , et Mart Willmann pidi Mari Welberile 3 rbla maksma . 
Mari Welber lubas sellega kaa leppita kui Mart Willmann seda raha Soniste walla kohtus tema kätte pidi maksma . 
Mart ei luba aga mitte ja ütleb tema ilma süüta on , tema olla Mari lehma enesa karjamaalt wälja ajanud ja lehm olla terweks jäänud , tema karjamaal ei ole aga mitte aeda ees . 
Jaan Welber on näinud , kui Mart weikisid enesa karjamaal on taga ajanud , kelle seas kaa Mari Welberi lehm oli ja kohe selle järel on Jaan Welber näinud , et Mari lehm wigane olnud . 
Protokoll wälja antud Hackenrichteri kohtule . 
Kohtu mees Adu Siirmann Kõrwamees Jaan Ermann Kõrwamees Kustas Oidorff Kirjutaja Mihkel Kruup 

</sisu>
</protokoll>
