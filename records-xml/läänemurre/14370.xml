<protokoll>
<head>
<vald>läänemurre</vald>
<aeg>xx.xx.1904</aeg>
</head>
<sisu>
Ükstuhat üheksasada neljandamal aastal esimisel Nowembri kuu päewal Piirsalu walla talupojad Jüri Jüri poeg Reinbach ja Juhan Jaani p . 
Tamm , kes kohtule isiklikult tuntud on , palusiwad selle kohtu lepingute raamatusse enda suusõnalist jargmist lepingut kirjutada : Jüri Reinbach rendib Juhan Tammele enese Kuijõe külas olewa Kebina talukoha küllest 2 dessatiinu pöldu , millest 4 wakamaad paemurru pöllal ruki orase all on , 4 wakamaad Radiku pöllal ja 4 wakamaad toataga ajas , Laiaru heinamaa 9 dessatiinu , karjasmaal on rentnikul õigus käia lasta üks hobune , kaks lehma ja kolm lammast . 
Ahjukütteks saab rentija rendiandjalt üks süld puid ja 300 kubu hagu aastas , mida rentija ise walmis teeb . 
Rendiandja annab rentijale pruukimiseks ühe aida , ühe lauda ja ühe kambre eluhoonest korteriks . 
Rentija sillutab maandid 30 sülda , igast sillajäust 10 sülda , wiib koolimajasse 10 kubu hagu ja köstrile 3 toopirukit ja 3 toopi odre aastas . 
See rendikaup hakkab tänasest päewast maksma ja kestab kolm aastat , mille eest rentija igal aastal 45 rubla renti maksab , iga poole aasta eest ettemakstes . 
Koha äraandmisel jätab rentija 4 wakamat ruki orast ja wiib suwised heinad ära . 
See leping on pärast lepingute raamatusse kirjutamist pooltele etteloetud . 
Jürri Reinbah [ allkiri ] Juhan Tamm [ allkiri ] President J Reman [ allkiri ] Liikmed : M Tanner [ allkiri ] " : J Einbom [ allkiri ] " : J Awen [ allkiri ] Kirjutaja Walk [ allkiri ] 

</sisu>
</protokoll>
