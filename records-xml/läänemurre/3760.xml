<protokoll>
<head>
<vald>läänemurre</vald>
<aeg>xx.xx.1884</aeg>
</head>
<sisu>
Ette astus kaebaja Jüri Kambergi lesg An Kamberg , ja kaebas , et nemad ei saada oma wõera poja Ans Kambergiga mitte enam toime . 
Ta tahta tema juurest ära minna oma wenna poja Mart Laursoni juure , ja pärida Ans Kambergi käest 80 rbl . 
oma mehest lubatud raha kätte . 
Ans Kamberg oli aga teda lubanud selle raha eest surmani toita , et tema se raha siis pidi enesele pärima . 
Nüüd olla tema enese himu oma wõra poja juurest täis . 
Ette sai kutsutud Ans Kamberg , tema tunnistas kaa , et naad mitte enam toime ei saa waid param on , et naad ära lahkuwad . 
Nüüd sai ette kutsutud Mart Laurson ja temalt küsitud kas ta tahab oma isa õde An Kamberg'i enese juure wõtta , tema lubas wõtta kaa selle sama tingimisega , et ta need 80 rbl . 
saab , siis surmani tema eest hoolt kanda , ja kui naad mitte surmani ei pidanud toime saama , siis lubas ta need 80 rbl . 
jälle wälja maksta , et ta teise kohta wõib minna ja selle rahaga ennast jälle üles pidada . 
Kohus pidas nõu ja mõistis , et Ans Kamberg pidi se 80 rbl . 
Mart Laursonile ( se raha ) wälja maksma , et Ans Kamberg ​​​​​​​​​​​​​​ wõib tema hoole kandmise alla minna . 
Kohtuwanem : J Neumann Kõrwamees : J Tomann " J Laurson Talitaja : J Wessiradt Kirjutaja : M Kruup 

</sisu>
</protokoll>
