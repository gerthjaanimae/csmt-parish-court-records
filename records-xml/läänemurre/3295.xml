<protokoll>
<head>
<vald>läänemurre</vald>
<aeg>xx.xx.1884</aeg>
</head>
<sisu>
Astus ette Sindi Närju talu perenaine lesk Ann Hanson ja käemees Juri Hendrekson ja kaebas nimetud Ann Hanson , et Sindi walla mees Hendrek Elend , kes talupoeg Lutika Karel Kummi juures elab - nende põllu pealt kartuhwle hunikust see sügise umbes 5 wakka kartuhwlid ära olla warastanud , nagu Lutika Karli poeg Jakob Kumm ja Märt Elend seda tunnistada teada . 
Astus kutsumise peale ette Karel Kummi poeg Jakob Kumm , 15 aastad wana ja wastas küsimise peale , et Pernu laada päewal 24. Septembril s . 
a. olla Hendrek Elend tema wasto rääkinud , et tema ( H.Elendi ) ema olla talle 2 wakka kartuhwlid kinkinud , mis tema Sindi Oido tallu lauta - missuguses talus inimesi praegust elamas ei ole - pannud , et peaks tema need kartuhwlid säält ära tuua aitama . 
Tema olla Hendrek Elendi palwe peale ka ligi läinud ning nimetud Oido talu laudast 2 wakka kartuhwleid ära ennaste põllu kraawi tuua aidanud , kust Hendrek Elendi wend Mart need kartuhwlid Sindi wabrikusse wiinud ja 150 kopiku eest ära müünud on . 
Muud ei teada ta sellest asjast rääkida . 
Astus ette Mart Elend , 14 aastad wana ja wastas küsimise peale , et tema Jakob Kummi tellimise peale Pernu laada päewal Sindi wabrikusse need 2 wakka kartuhwlid 150 kopiku eest ära müünud sest temal olnud ühe wabriku inimesele endise kauba järgi 2 wakka weel anda . 
Tema arwanud need karthwlid Jakob Kummi omad olewad . 
Astus ette kutsumise peale Hendrek Elend ja wastas , et Jakob Kumm wale juttu tema peale rääkida , sest temal pole mitte Oido talu lautas kartuhwlid olnud , ega nimetud Jakob Kummi nende ära toomiseks ka mitte appi palunud , waid nimetud päewal 24. Septembril olla Jakob Kumm oma isa põllu peal olewa enese kartuhwli hunikust 2 wakka kartuhwlid ära müünud , mis Jakob Kumm aga mitte tõsi olewad ütles . 
See peale kargas Hendrek Elend järsu sõnaga Jakob Kummile peale , et kas ta ei määletada , kui naad weel kahekeste kartuhwlid põllu pealt kotti on pannud , mida aga Jakob Kumm ikka wale ütles olewad . 
Peakohtumees Juri Pusse andis üles , et tema Jakob Kummi wanemate käest järel pärinud olla ja temale wastanud , et nimetud päewal 24. Septembril s . 
a. keegi nende kartuhli hunnikusse puutunud ei olla . 
Et Hendrek Elend selle Ann Hansoni kartuhli wargusest süüdlane tunda on . 
Sai arwatud : Saab see asi kui põllu saagi wargus Keiserliku Pernu Sillakohtu üle kuulamise alla alandlikult antud . 

</sisu>
</protokoll>
