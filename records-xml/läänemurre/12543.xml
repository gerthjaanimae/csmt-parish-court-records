<protokoll>
<head>
<vald>läänemurre</vald>
<aeg>xx.xx.1885</aeg>
</head>
<sisu>
Astus ette Sindi wabriku polizei Johann Kuckk ja kaebas wabriku walitsuse nimel et Sindi mehed Lutika Karl Kumm ja Uuetua Jaan Pern olla 18. 
Aprilil s . 
a. öö aeal Sindi wabriku Kanali ääres olewa lukustatud hoowi pealt lootsiku alla paisu jõe ääre wedanud ja üle sõudnud mida wahemees Jaan Taklai tunnistada wõida ja missuguse teo pärast nimetud mehed sest , et wabriku omandusest lukustatud paiga pealt ära toonud , trahwi wäärilised on . 
Astus ette Jaan Taklai ja tunnistas , et nimetud öösel kell 11 aeal olla Karl Kumm ja Jaan Pern alla paisu jõe ääre tulnud ja sääl ülewiijat hüidma akkanud , mis peale aga tema kuuldes neile keegi lootsikut wasto toonud ei ole ning natukese aea järele tulnud nad Jakob Hansoni ja Juri Klaasseni kes tema juures olnud ka üle jõe ligi tulema kutsuma , üteldes , et nad lootsiku leidnud olla , mis peale ka wabriku lootsik homikul teise poolt kaldast leitud saanud . 
Kui nemad just seda lootsikut wabriku hoowi pealt toonud on , pole tema mitte näinud . 
Astus ette Lutika karl Kumm ja wastas küsimise peale , et nemad olla nimetud õhtul Uuetua Jaan Pernu lootsikuga üle jõe läinud , mida Jaan Pern homikul enne seda weel paisu lukku pannud olnud . 
Astus ette Jakob Hanson ja tunnistas et tema seda mitte ei tea kelle loodsik see olnud kellega Uuetua Jaan Pern teda Laose Juri Klaasseniga üle jõe wiinud on nimetud õhtul , sest et ta joobnud olnud . 
Tuli ette Sindi wabrikust Peet Pullin ja tunnistas , et tema olla nimetud õhtul kell 10 aeal weel paisu al jõe ääres käinud ja üksnes 4 wabriku meeste lootsikut sääl lukkus olewat näinud , mis ka kõik homikul oma paiga peal alles olnud , peale ühe , millega wabrikumees Jäärits üle läinud . 
Jaan Pern puudus . 
Sai arwatud : Jäeb see asi tulewa korraks seletada . 
Waata protokoll N : 55 

</sisu>
</protokoll>
