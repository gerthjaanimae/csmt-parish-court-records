<protokoll>
<head>
<vald>läänemurre</vald>
<aeg>xx.xx.1885</aeg>
</head>
<sisu>
Astus ette Sindist Juhan Oberpaal ja kaebas , et tema olla minewa talwel Kilingi metsast 2 sülda puid Sindi wabrikusse wedanud , mille raha puude putretsik Willem Ruusmann , see on kolm rubla Sindi wabrikust wälja wõtnud ja nüid temale mitte wälja maksa ei tahta ja mida tema kohtu läbi kätte nõuab . 
Tunnistus selle juures , et tõeste kaks sülda puid Sindi wabrikusse wiinud olla Sindist Mihkel Jaakson . 
Tuli ette Willem Ruusmann ja wastas küsimise peale , et tema seda sugugi ei teada , kas Juhan Oberpaal on Sindi wabrikusse minewa talwel tema peale wõetud puu langist puid wedanud wõi ei ole ja sellepärast temale ka nõuetawad raha maksa ei wõi . 
Tuli ette Sindist Mihkel Jaakson ja tunnistas , et tema kes minewase talwe läbi Willem Ruusmanni langist Sindi wabrikusse puid wedanud teab seda selgeste , et Juhan Oberpaal on kaks päewa kahe hobusega Willem Ruusmanni puu langist Sindi wabrikusse puid wedanud ja olla nende puude raha 3 rubla Willem Ruusmanni kätte jäänud , sest et Juhan Oberpaali pole raha wälja wõtmise korral mitte wabrikus olnud . 
Sai mõistetud : Willem Ruusmann maksab 8 päewa jooksul 3 rubla Juhan Oberpaalile wälja . 
Otsus kuulutud . 
XXX Oberpaal kätte saanud 25. Märtsil 1886. 

</sisu>
</protokoll>
