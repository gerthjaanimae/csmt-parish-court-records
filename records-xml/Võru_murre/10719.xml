<protokoll>
<head>
<vald>Võru murre</vald>
<aeg>xx.xx.1868</aeg>
</head>
<sisu>
Karl Liiskmann om Räppina perrisherraga to wisi kontrahti tennu , et temma tulleb Jürripäwal 1869 moisa monakas . 
Karl saab Ristipallun moisa korter nink 1 wakka alla maad , nink üttel lehmal põhku ilma massuta , suwwel om lubba 1 lehma nink 1 lamba omma tallekstega karja sata . 
1 Jürri kuu päiwast senni kui 1 Oktober om mehhe suwwe päwa tö palk 25 Koppik , naisel 15 Koppik , poig Gustal pool mehhe päwa palk . 
Mehhe õigus om igga päew moisa töle tulla , naise õigus om suwwel pool aeg moisa töle tulla kui kutsutakse , talwel igga näddal üts päew rehhe pesma . 
1 Oktober kuu päwast senni kui jälle eddimesse Aprillin om talwel mehhe tö palk 20 koppik , naisel 15 koppik . 
Mona saab igga tö innimesse pääl 5 wak , lapse jaos 2 wak aastal . 
Mona Rükki wak massab 135 koppik soormad 6 kopik matt . 
5 süld puid lasseb moisa herr monaka tarre mannu panna , üts süld massab 1 Rubla , üts wakkamaa hainateggeminne nink kuhja panneminne massab 40 koppik , 1 wakkamaa wilja leikus nink kokkopannaminne 80 Koppik , 1 süld saega leikatud , lõhhutud nink 6 jalga ruut üllespantud puid massab 30 Koppik . 
Kiik Krono nink walla massud massab monakas ommast palgast . 
Kats kord aastal , suwwe tö lõpmisse järrele saab kiik palk mes päle mona nink muid kullo omma tenitus kätte massetu . 
Jalla töö riistad ni kui kirwes , wikkat , sirp , rehha , koot , saag , lappi peab monakal henda käest ollema , hobbusega töö riistad , kui wanker , adder , haggel , kapla andaks moisast . 
Nenda om sanud leppitus , Räppina moisas sel 21 Oktobril 1868 Karl Liistmann XXX Pä kohtomees Paap Kiudorw Kohtomees Kristian Wõsoberg Hintrik Toding 

</sisu>
</protokoll>
