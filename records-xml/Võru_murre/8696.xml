<protokoll>
<head>
<vald>Võru murre</vald>
<aeg>xx.xx.1877</aeg>
</head>
<sisu>
Ette tulli Kristop Oinas ja kaibas , et Ilip Iwanow ollew temma poja Johannil lasknu sitta weddamisse aigo , sitta koormat nurme päle kuito , ja taggasi tullen ollew Hendrik Massa hobbene hirmsahe nakkanu lahkma ja wissanu temma poja wankerde päält mahha ja lönu sure mulgu otsa sisse , et weel nüüdgi ei ollew terwe , ja rohho päle ollew 4 rubla ärra kulunu . 
Selle päle kutsuti Ilip Ivanow kohtu ja loeti eensaiswa kaibus ette , ja es ütle Kristop Oina poiga Johanni mitte käsknu ollew hobbesega minna , waid kui nänno , sis keelnu . 
Ent wimate kutsuti ka Hendrik Massa kohtu , loeti Kristop Oina kaibus ette , ja temma es ütle toost asjast enne middagi teedwat , sest temma olno laudast sitta päle heitman , kui kuulnu , et Kristop Oina poja Johanni otsa sisse ollew temma hobbene mulgu lõnu . 
Kohtomõistus : Ilip Ivanow massaap tolleperrast 2 rubla , et mis ta poisil hobbesega sõita lassis , ja Hendrik Massa tolleperast , 1 rubla , et mis essi kiutjat ütten es wõtta , kui teedse , et lahkja hobbene , selle perra saap Kristop OInas 3 rubla ülle mõllembide 4 näddali aja sissen temma poja rohho rahha wälja mastus , ent üts rubla jääp Kristop Oina ommas kahjos , et mis latsele perra ei kae . 
Se Kohtomõistus sai kohtonkäüijle kulutedus ja § 773 ja 774 Tal . 
säd . 
ram . 
1860. a. ärra selletedus , mis oppust andwa suremba kohtonkäümissest , ja kohtonkäüja jäiwa kiik selle mõistmissega rahhul . 
Päkohtomees : Jürri Waldmann XXX Kohtomees : Tanil Oinas XXX Kohtomees : Tanil Purge XXX Kirjotaja : / P.Haberland / 

</sisu>
</protokoll>
