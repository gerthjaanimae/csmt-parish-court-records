<protokoll>
<head>
<vald>Võru murre</vald>
<aeg>xx.xx.1875</aeg>
</head>
<sisu>
Lewil se 29 Octobril 1875. 
Man olliwa : Paa abbikohtomees " Ette tulli Hindrik Kikkas ja kaibas et Peter Look naine pandnu omma hobbese temma niidu äddala päle ilma lubbata nink sis kui Hindrik Kikkas hobbese kinni wõtnu sis Peter Look ilma Kikkas teedmata hobbese ärra winu nink Hindrik Kikkas naist weel pälegi ähwardanu nink ollewat tunnistaja sen asjan Lena Meos ja Lena Plado . 
Hindrik Kikkas nõwwap niidu söötmise eest 5 rubl . 
Peter Look ütles et se hobbene ei olle sääl olnu enge om Meose jao pääl kablan olnu nink wahhest eddimaste jalgega temma niidu päle sanu . 
I tunnistaja Lena Meos ütles wälja et se hobbene om Meose jao pääl kablan olnu II Tunnistaja Lena Plado ütles wälja et om nännu hobbest Jaan Meosse niidu pääl , ei mitte Hindrik Kikkas niidu pääl . 
Wallawanemmb om kaenu et sääl hobbene kablan om olnu . 
Moistet : Et tunnistust ei olle , om se kohhus Hindrik Kikkas kaibust tühjas arwanu . 
Se moistminne om § 773 ja 774 perra mõlembile kulutedu ja oppus leht antu . 
Pääkohtomees Jaan Thalfeldt abbikohtomees Juhhan Kõosaar XXX " Juhhan Suits XXX 
N 14. 

</sisu>
</protokoll>
