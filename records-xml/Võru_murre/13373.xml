<protokoll>
<head>
<vald>Võru murre</vald>
<aeg>xx.xx.1880</aeg>
</head>
<sisu>
Ette tulli Peter Usuls Lasberist ja kaibas et temma 4 näddalid taggasi Schelesowast tulnu , Kiwwiorra kõrtsi man pole tuupi wina wõtnu ja jonu nink Peter Irbe sis tedda henda pole kõrtsist öses winu , ent ei ollewat mitte öses winu enge tük aigu eddesi sõitnu sis hobbese wallale lasknu , ent et Peter Usuls joobnu olnu ja maggama jänu ree pääl sis ei olle mitte arwu sanu nink kui ülles wirgunu sis löündu et 6 rubla 45 kop rahha kottiga ärra woetu olnu ja 1 piip , ja 3 N seepi ja 3 N tubbakat nink arwap et Peter Irbe sedda om tennu et kui temma wõt henda pole öses wija mes perrast temma sis wõls tee päle weije nink ka essi ärra olli lännu . 
Peter Irbe ütles et Peter Usuls olli Kiwiorra kõrtsin joobnu nink minno essa üttel et too temma kot sisse nink minna tõije temma kotti sisse nink temma essi kaije ja üttel et kiik asja omma kül kun nink sis sõidis Peter Usuls kõrtsi mant ärra nink minna jõije weel wina nink perrast sõitsime koddo nink löudse tedda Murraski silla pääl nink mina kässi tedda Silirowa pole öses jäda ent temma üttel et minna sõida iks koddo nink minna kutsi ka henda pole öses ent temma es tulle mitte nink sõidis iks eddesi . 
Et agga Peter Ulasel rahha es olle , se om sest nätta et temma jäije jo weel kõrtsi mehhele wõlgu . 
Tunnistaja Jaan Witkin ütles wälja et minna ei olle sedda rahha wargust mitte nännu nink ei woi middagi selgeste tunnistada . 
II Tunnistaja Jaan Sagemesch ütles wälja et Peter Usuls läts enne ärra Kiwwiorra kõrtsi mant nink Peter Irbe ja minna jõijime weel pool tuupi wina nink perrast sõitime järgi nink sis saijeme Kiwwiorra silla pääl järgi säält sõidis Peter Irbe ja Peter Usuls eddesi nink muud minna minna ei tija . 
Moistet : Et tunnistust ei olle , et Peter Irbe sedda rahha ja krami olles warrastanu , sis om se kohhus Peter Usuls kaibust wasta Peter Irbe tühjas arwanu . 
Se moistmine om § 773 ja 774 perra kulutedu ja oppusleht wälja antu . 
Pääkohtumees A. Wähhi [ allkiri ] Kohtumees K. Lõhmus [ allkiri ] Kohtumees Mihel Ugur [ allkiri ] Kirjotaja Jõggewa 

</sisu>
</protokoll>
