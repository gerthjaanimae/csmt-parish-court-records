<protokoll>
<head>
<vald>Võru murre</vald>
<aeg>xx.xx.1886</aeg>
</head>
<sisu>
Ette tulli Andre Uggur ja kaibas , et Michli Uggur om lasknu wõls kaardi tetta ja om mõtsmaa piiri wõlssi läbbi ajanu 53 1 / 2 küünard peris kuppitsest läbbi ja tema palleb nüüd , et nende maa saas ümbre jaetus ja se kahju saas Michel Uggur pääle säetus ja maa takseeritus . 
Michel Uggur tulli ette ja wastud kaibuse pääle , et tema ei ole lasknu mitte kohhegi wõlsi piiri tetta tastsaani kui nema oma ma omma ära jaganu . 
Andre Uggur and weel üles , et tema nõud weel seda karja teed ka õijendata ja ka weel 15 küünard piiri tema poole pääle ennamb panda , selle et se karja tee om temale 15 küünard pantu , millega tema mitte rahul ei ole . 
Michel Uggur ütles , et kui Andre Uggur ei taha laske karja teed säält olla , sis om tema sellega ka rahul kui säält saab karja tee maha arwatus ja tema käüb sis karjaga omma maad mööda . 
Michli Uggur luppa ka wankri tee oma poole päält järwe weerde ja om nii , kui xxxxx wõi xxxxx lepjä . 
Andre Uggur nõud üle kõige wõls kaardi tegemise eest 300 Rbl . 
kahjo tasomist . 
Mõistus : " Karjaga käüwa nema mõlemba Michli Uggur perra andmise perra selle mõts maa tükki pitte ega üts omma poolt pitten ( seda tükki pitte , mis wene piiri lät . ) , ja kündwa maa piirini ja ka peab Michel Uggur wankri tee kunni järweni Andre Ugguril omma poole päält andma , muido omma nee piiri kindmo , mis Michel Uggur kaardin maamõõtja Jaan Tamme üles tegemise perra omma ja mis ka kreiskohtun omma kinnitedu . 
" Se mõistus om § 773 ja 774 perra kuulutedu ja oppus leht wälja antu . 
Pääkohtumees K. Lõhmus [ allkiri ] Kohtumees T. Pild [ allkiri ] Kohtumees Jaan Oppar XXX Kirj . 
asemel R. Normann 
Andre Uggur 14. 
Nowemb . 
s . 
a. ära kirja saanu . 

</sisu>
</protokoll>
