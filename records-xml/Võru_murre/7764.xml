<protokoll>
<head>
<vald>Võru murre</vald>
<aeg>xx.xx.1859</aeg>
</head>
<sisu>
Tulli selletus kümnisse masmisse perrast . 
Perremees Karl Neiman nink perremees Karl Raut ommawa 5 aastat Körwa tallo poles piddanu , nink om neil möllembil 2 1 / 2 lammast selle 5 aasta sissen kümnisses massa olnu ; Karl Neiman om 3 lammast , nink Karl Raut 2 lammast masnu . 
Karl Neiman sai Aprili kuul sel aastal majast walla nink Karl Raut jäi weel 6das aastas maija . 
Nüüd nöudnu Karl Neiman temma käest poolt lammast taggasi , ent Karl Raut om tennawo aasta jälle ütsinda masnu nink temma pole majamees Jaan Landra ei olle tennawo middagi moisa masnu , selle perrast arwas Karl Raut henda walla ollewa nink ei mitte henda kohhus ollema Karl Neimanile massa . 
Et Karl Raut selle 6 aasta sissen täwweste omma lambat om moisa masnu , nink sel wimatsel aastal pole lammast Jaan Landra eest om masnu , möistis kohhus Jaan Landral pool lammast Karle Neimanile massa ; ent Jaan Landra es lubba mitte massa , nink sai kohto een kroppis , kui kohhus keelt , sis nakkas temma weel ennamb , lei jalga wasta maad nink üttel : " Ma ei massa !! - Se eest moistis kohhus Jaan Landrale üts ihho trahw 20ne witsa lögiga . 

</sisu>
</protokoll>
