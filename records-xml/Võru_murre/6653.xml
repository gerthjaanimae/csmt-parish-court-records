<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Ette tulli Peter Temo ja kaibas et Andre Temo olewat temä küttisse keswaolge ärra wõtnu sis nõwwap sedda taggasi ehk jälle tõisest paigast ni palju lombi werest küttisse keswolge wastu . 
Andre Temo ütles et Peter Temo lubbasi essi minole se küttisse keswolg ni et temä wõttap sis se küttisse hendale . 
Tunnistaja Michel Uibu wenne usku ütles wälja et Peter Temo üttel kül Andre Temole et wõtta sina se keswolg hendale nink mina wõtta sis se küttise hendale . 
Moistet : Tunnistuse perrä jääp iks küttisse keswolg Andre Temole nink Peter Temo wõttap se küttis hendäle nink et neil üttine maa om sis peawa nemma enne maa lahki ajama ja pirid pandma et sis neil tüli lõppes . 
Se moistmine om § 773 ja 774 perra kulutedu ja oppusleht wälja antu . 
Pääkohtumees K.Lõhmus [ allkiri ] Kohtumees Peter Pranz [ allkiri ] Kohtumees Jaan Oppar XXX Kirjotaja J.Jõgewa 

</sisu>
</protokoll>
