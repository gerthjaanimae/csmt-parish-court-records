<protokoll>
<head>
<vald>Võru murre</vald>
<aeg>xx.xx.1878</aeg>
</head>
<sisu>
Ette tulli mõtsawaht Jaak Kötz ja kaibas , et Wastselina mees Peter Holder ollew selle mõisamõtsast üts koorma 1½ Arsina pikka hawapuid warrastanu , ja tolleperrast nõudis 5 Rbl trahwi . 
Sellepäle kutsuti Peter Holder kohtu , ja loeti eensaiswa kaibus ette , ja temma andis wastust , et ni olno temma henda puu , mis temma Wõrrole müwwa wino , ja ei ollew mitte Salusse mõtsast puid warrastanu . 
Tanis Uns andis tunnistust , et Peter Holder tulnu tälle wasto , kui Wõrro lina puiega lännu , ja olno Salusse mõtsa puu pääl . 
Kohtomõistus . 
Kunna tunnistaja om etno pu olno selle mõisa mõtsast , keddi Peter Holder Wõrro lina wenu , sis peap Peter Holder 14 päiwa aja sissen 3 Rbl trahwi selle mõtsawahhi kätte masma . 
Se Kohtomõistus sai Kohtonkäüijle kulutedus ja § 73.774 Tal . 
säd . 
ram . 
1860. a. ärra selletedus , mis oppust andwa suremba kohtonkäümissest , ja Jaak Kötz jäije selle mõistmissega rahhul , ent Peter Holder tollep . 
mitte , et mis temma trahwi masma peap , ja wimate sai neile § 881 perra se trükkito oppuse leht wälja antus . 
Päkohtomees Jürri Waldmann XXX Kohtomees Tanil Oinas XXX Kohtomees Tanil Purge XXX Kirjotaja / P.Haberland / Copia Kih . 
Kohtu 

</sisu>
</protokoll>
