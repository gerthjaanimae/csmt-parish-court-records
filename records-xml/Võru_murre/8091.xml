<protokoll>
<head>
<vald>Võru murre</vald>
<aeg>xx.xx.1860</aeg>
</head>
<sisu>
Tulli kaibussega moisawallitsus ette . 
Moisawallitsus olli körtsimehhele käsku andnu , et ni pea kui kel 8 om , peap körtsi us kinni pantus sama ; körtsi mees olli sel 19 Januaril ka moisawallitsuse kässu perra körtsi usse kinni panna , ent ni pea kui us olli kinni pantu , tulliwa kolm meest : Sawilöwi Jaan Herbst , Heringe Jaan Ismael nink weel üts Koigo walla mees nink tahtsewa sisse tükki : Körtsimees olli neid pallelnu ärraminna nink üttelnu , et temma ei tohhi körtsiust walla tetta , ent nemma lubbanu usse sisse lüwwa , nink perrast lännuwa kirjotaja tarre akna tade nink käsknuwa wäljatulla . 
Sepäle lännu kirjotaja nink kutsnu nore herra von Samsoni ka appi nink lännuwa neid wäljaajama : Koigo walla mees nink Heringe Jaan Ismael ommawa häga wälja lännu , ent Sawilöwi Jaan Herbst om kroppis sanu kirjotaja nink nore Herra von Samsoni wasta , om neid wäga roppust söimama nakkanu nink perrast ärrasöitnu . 
Sepäle selletas Sawwilöwi Jaan Herbst et temma om Wörro linast tulnu nink om tubliste olnu wina sanu , nink ei tija mitte mes temma joobnu päga om üttelnu . 
Kohhus möistis sepäle , et Jaan Herbst nakkas wäggiwalda pruukma nink pälegi roppu suga noort Herrat söimama nakkas , temmale üts ihho trahw 25 witsalogiga . 

</sisu>
</protokoll>
