<protokoll>
<head>
<vald>Võru murre</vald>
<aeg>xx.xx.1863</aeg>
</head>
<sisu>
Sell 29 April 1863 Koggokonna kohhus ollen koon Kontraht Michel Praggi wastse Koiola wallast om Räppina perrisherraga to wisi Kontrakti tennu , et temma tulleb Jürripäwal 1863 Räppina moisa monakas . 
Michel Praggi sab Ristipallon moisa korter ning 1 wakka alla maad ja üttel lehmal põhko ilma massota , suwel om lubba 1 lehm , ning 1 lamba omma tallekestega moisa kessa päle ning mõtsan karja sata . 
1 Jürri kuu paewast senni kui 1 Oktober om mehhe suwe päiwa palk 25 Kopik naisel 15 Kop . 
mehhe õigus om igga päew moisa töle tulla naise õigus om suwel pool aeg moisa töle tulla kui kutsutaks , talwe igga näddal uts rehhe tulla pesma . 
1 Oktobre kuu paewast senni kui jälle 1 Aprilini om talwe mehhe tö palk 20 kopik , naisel 15 Kopik . 
Mona rukki wak massab 135 Kopik , sormed 6 Kopik matt 5 süld puid lasseb moisa herr monako tarre mannu penna . 
üks süld massab üks rubel . 
1 wakkama haina teggemine ja kuhja panemine massap 40 kop S . , wakkamaa wilja leikus ja kokko panneminne massab 80 kop . 
1 süld puid saega leigatud , lõhutud ja 6 jalga ruut ülles pantud , massab 30 kop , keik krono ja walla massud massa monakas ommast palgast ja kaks kord aastal suwwe tö lõppmisse järel ja talwe tö lõppmiste järrel saab keik palk mis päle mona ja muud kullo om tenitud kätte massetu . 
Kui lapsed moisa töle woetaks siis sawe pole innimesse palk . 
Kui monakal om nätsik , kes suwwe aial ni kui talwe allati moisa töle keib , siis om naisel lubba koddo jäda . 
Kui nätsik om moisa töle ja naine käib ka nii kui naise sädus om suwel pool aig ja talwe 1 päew igga näddal siis moisa herr annab nätsiko jaos weel 1 / 2 wakka maad pidda . 
Nenda om leppitus sanu tettus ja pallutaks walla kohut , kontrakti ramatu ülles panna ja Kinnata . 
Keik jalla tö ristat ni kui kirwes , wikkat sirgo rehha , koot , sag , lappi peab monakal henda käst ollema , hobbosega töristad , ku wanker , adder , haggal , kapla andaks moisast . 
Rappina 29 April 1863 

</sisu>
</protokoll>
