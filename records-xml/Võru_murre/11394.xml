<protokoll>
<head>
<vald>Võru murre</vald>
<aeg>xx.xx.1879</aeg>
</head>
<sisu>
Protokolli Nr. 90 perra sest 24 Oktbrist tulli ette Märt Kaddak nink saije kaibus ette loetus ja ütles et , 1. minna sest karja külwetu päle minnekist muud ei tije kui sussi olli karja manno tulnu nink olli ellajid mõtsa ajanu . 
2. 
Kaar saije minnol ilda tettus ja saije ka ilda kokko pantu . 
3. 
Röad omma häste tettu nink maa omma häste arritu . 
Tunnistaja Karl Palm ütles wälja et kontrakti perra piddi Märt Kaddak ristikhaina piddanu ent et ristikhaina es pea , sis saije temmale lubba antus haljast wilja piddada . 
2. sel 17 Julil olli 1 hobbene Märt Kaddakal külwetun nink 4 lehma raotuhe ülle külwetu lännu , 9 Oktobril 2 lehma raotun ja külwet ärra sõkkutu . 
3. 
Röad omma mõnni kottus ägli alla tettu ja ei olle häste äestedu nink om ka katte kandmise alla tennu . 
Märt Kaddak ütles et röat omma häste tettu nink ristikhainu es ollegi minnul tetta . 
Mõistet : Märt Kaddak peap Jürripäiwal 1880 aastal Halla rendi päält ärra minnema nink kontrakti perra Halla karjamõisa käest andma . 
Se mõistmine om § 773 ja 774 perra kulutedu ja oppusleht wälja antu . 
Pääkohtumees Jürri Waldmann Kohtumees Tannil Oinas Kohtumees Tannil Purge KIrjotaja / Jõggewa / Protokoll wälja sanu sel 5 Dec 1879. 

</sisu>
</protokoll>
