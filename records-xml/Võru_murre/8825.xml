<protokoll>
<head>
<vald>Võru murre</vald>
<aeg>xx.xx.1877</aeg>
</head>
<sisu>
Ette tulli Adan Tens ja kaibas , et perremees Hendrik Pudersell ollew tedda töö mant ärra ajanu , kos ka tunnistaja man olno , ja wõtwat ei ennamb taggasi , kunna temmal aasta päle leppito olnu , ja aasta olno leppito ; 8 rubla rahha , 4 wakka rükki , 4 wakka keswi , 2 / 3 wakka linna seemnid , 3 penart kapsit , üts lehm ja 2 lammast ülle talwe piddada , ja ollew ärra sanu 2 wakka keswi ja karthwli saak . 
Sellepäle kutsuti Hendrik Pudersell kohtu ja loeti eensaiswa kaibus ette ja temma andis wastust , et rüa rehhe olno pessa ja temma käsknu Adam Tensil rükki rehhest wälja kanda , ent ei ollew kuulnu , waid Adam Tens rabbanu eddasi , selle päle pahhanu temma ärra , et sullane ... kõrralist käskmist ei kuulnu , ja käskno rabbamast ärra minna . 
Hendrik Peets andis tunnistust , et Hendrik Pudersell käskno Adam Tensil rükki rehhest wälja kanda , ent temma kostnu wasta , minnul omma rinna haige , minna ei wõi tolmu kätte minda , minna parremb rabba , selle päle wõtno H.Pudersell pengi ärra ja käskno töö ärra minna . 
Andrus Luik ja Hendrik Blum andsewa pärast samma tunnistust . 
Kohtomõistus : Kunna Hendrik Puderselli ja Adam Tensi wahel ühtepuhku tülli om , sis mõista meije , et Adam Tens jääb sest päiwast prii ja Hendrik Pudersell 14 päiwa aja sissen tälle palka 4 rubla , 2 wakka rükki ja linnasäse ka , ni häste annap prii korteri kuni aasta lõppenguni . 
Se kohtomõistus sai kohtonkäüijle kulutedus ja § 773 ja 774 Tal . 
säd . 
ram . 
1860. a. ärra selletedus , mis oppust andwa suremba kohtonkäümissest ja Adam Tens jäi selle mõistmissega rahhul , ent H. Pudersell es jä tolleperrast , et mis sullane priis mõistedi ja weel nii pallo palka , ja wimate sai neile § 881 perra se trükkito oppusse leht wälja antus . 
Päkohtomehhe as . 
: Tanel Oinas XXX Kohtomees : Tanel Purge XXX Kohtomehhe abbi : Jakob Kõiw XXX Kirjotaja : / P.Haberland / 

</sisu>
</protokoll>
