<protokoll>
<head>
<vald>Võru murre</vald>
<aeg>xx.xx.1867</aeg>
</head>
<sisu>
Kahkwa kog kohtu een sel 26 julil 1867 Andis se mõisawallitsus se walla perremeistele teda , et Jürripäiwast 1868 saab puhhas rahha rendi kondrakt kuwe aasta pääle . 
Renti nõudas : Kuuksi Sülgaja Kürsa ja Suure Wiirksu kattesa " 8 " rubla hõbbetat tadrest Tõiset külla säitse " 7 " rbl hõb tadrest Kel kodrakti omma ehk kõnneldu om wõiwa tolle aja pääle saisma jäda . 
Mõisa wõttab rendi rahha eest ka tööd wasta , kes tahhab tetta ja massab : ütte wakka röa lõiguse eest ( üts rbl kattesakümend ) 1 r 80 kop ütte wakka tõuwowilja eest ( üts rbl kuskümend ) 1 r 60 kop ütte wakka kartohwli wõtmine wiis rbl 5 rbl ütte wakka ristikhaina kokku pandmise ja sisse weddamise eest ( üts rbl kattesakümend ) 1 rbl 80 kop päiwa sitta weddamine ( säitsekümend wiis ) 75 kop üts sülli üttehallu puud 7 jalg panda mõisa pirin lõigata ja weddada üts rbl 1 rbl Palgest 4 süld pikka paksusest ladwa otsast - tolli eest - ( pooltõist ) 1 1 / 2 kop kes rendnik neist töödest tahhab wütta peab sedda Kündlepäiwas mõisale teda andma , mes tööd ja kui palju . 
Edimane pool renti om Kapstamarja päiwas nink tõine pool Mihklipäiwas eggal aastajal ette massa . 
Tallomade müimine jääb tolle pohja pääle saisma mes ta sädus om kinitanu . 
Sülgaja ja Kürsa küllaga ei olle weel õige selge kas neil saab kondraktit antus wai mitte . 
Päiwa pääle andus üts sülli ( pooltõise arsina pikkahallu puud ) . 
Maja pääle üts koorm pirrupud ja üts koorm saibat . 
Kes ei tahha omma maad selle pohja pääle eddesi piddada peab katte näddali perrast sedda mõisale kulutama . 
Mõisawalitsusse nimmel A. Zärens Se wõib olla , et Wõika karjamõisa saab rendi pääle antus ja mõisa sullasse , kes sääl maa pääl ellawad , ei tahha tullewast Jürripäiwast nakata ( suurde ) mõisade tööle käima , sis wõiwa ka puhta rahharendi pääle jäda , kui maswa mõisale ütte suwwe jalla päiwa eest " 50 " kop nink talwe jalla päiwa eest ( kolmkümmend wiis " 35 kop hõb . 
Hone peawa essi hehhitama nink kattuse kõrran piddama . 
Pärahha ei massa mõisa ennamb neide eest . 
15 augusti kuu päiwäni sel ajastal om neil aiga mõdelda , kas tahdwa jäda ja kui wisil ehk tahdwa maad ärra anda käest . 
Mõisawallitsusse nimmel A. Zärens 

</sisu>
</protokoll>
