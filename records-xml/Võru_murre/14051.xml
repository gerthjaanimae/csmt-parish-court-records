<protokoll>
<head>
<vald>Võru murre</vald>
<aeg>xx.xx.1881</aeg>
</head>
<sisu>
Ette tulli Ewa Erik , massaisja Michel Pilt ja kaibas et temma ollewat Kimmalase Andrile Sokale lainanu 20 Rbla ja poan palka 45 Rbla wõlga nink pallep kohhut sedda temmale wälja moista . 
Andre Sok ütles et 20 Rbla olle minna kül Ewa Erike käest 1879 aastal lainanu ent 5 Rbla olle minna Misso ladal ärra masnud nink omman kotton massi minna 15 Rbla sedda lainatu rahha nink temma poea perramatse aasta palk 15 Rbla om si tassa sanu kartohwlimaa eest 5 Rbl . 
lehma kaitsmine ja laut 5 Rbl . 
kapsta aid 3 Rbl . 
nink kui poig Jakob Härm naist wõttis sis anni minna 2 Rbl . 
nink se wanna palk 30 Rbla om ka kiik ärra massetu nink muide selletamise perra mes meil essi henda wahhel olli selle perra olle minna kül weel temmale 4 Rbl . 
72 Kop . 
weel wõlgu . 
Jakob Härm Ewa Erike poig ütles et sest lainatu rahhast om Sok kül 5 Rbla ärra andnu nink 15 Rbla jäije wõlgu . 
Andre Sok ütles et minna massi nida tagasi Pihkwahhe minnen 7 Rbl . 
perrast jälle kewwaja 5 Rbl . 
kats kõrd anni minna rubla 2 Rbl . 
Jakob Härm ütles sedda õigus . 
Päärahhas olla masnud 5 Rbl . 
Jakob Härm ütles et 11 Rbla om Sok kül weel palka wõlgu perramatse aasta tenistuse eest nink kartohwli , lehma kaitsmine , laut ja kapsta maa es olle hinna päle arwatu . 
Moistet : Est sest selletamisest milgi wisil jaggo ei sa , sest et se Jakob Härm rummal om , ent Andre Sok jälle kartohwli maa , lehma kaitsmise ja kapsta aija kallis om arwanu , sis peap Andre Sok 11 Rbla Ewa Erikele wälja masma . 
Se moistmine om § 773 ja 774 perra kulutedu . 
Pääkohtumees A. Wähhi [ allkiri ] Kohtumees K. Lõhmus [ allkiri ] Kohtumees Peter Kalman [ allkiri ] Kirjotaja Jõggewa Protokoll wälja sanu sel 25 Juni 1881. 

</sisu>
</protokoll>
