<protokoll>
<head>
<vald>Võru murre</vald>
<aeg>xx.xx.1886</aeg>
</head>
<sisu>
Ette tulli Peter Ollesk ja kaibas weel et temal om Jakob Erik ja Peter Erike , kes tema esa latsi wai tema henda welli üle wöörmündri om , käest nõuda se ülespidamise kulu mis tema neid 3 aastad om oma kuluga ulewan pidanu ka om se pümme ema tema toita olnu ja nüüd nõud tema neide 4 henge eest ega aasta ülespidamise kulu 70 Rbl aastast se om 4 henge päält 3 aasta eest 840 Rbl . 
selle perrast , et ne wöörmündri neid latsi , kui nema jo wähagi kõlbawa naksiwe karjan käima mino mant ära omma võtnu . 
Mina ole pool maad henda kätte pitta wõtnu ilma walla orjuteda ja pea neile selle eest 50 Rbl massma ja nüüd ei taha nema sellega rahul olla ja nüüd annab tema maa täämba üles , et tema seda maad ennamb selle hinna eest pitta tulewal aastal ei wõtta . 
Ma ei taha mitte , et ne wöörmündri mino welljo henda man ni armetult pidawa ja ma tahan neid henda man pitta ja perris herrale kondrackti perra kapitali massa welju koolitamise ja kaswatamise eest . 
Wöörmündri Jakob ja Peter Erik wastutiwa , et nema es olegi weel sis wöörmündri , kui Peter Ollesk omi weljuga ütten elli ja nema ei wõi ka selle eest mitte midagi massa nema saiwa sis wöörmündris kui Peter Ollesk omi weljuga erale läts ja Peter Olleski wõõrasema toit ommi latsi selle waranduse , mis erale minnen temale jaeti ja et Peter Ollesk ommi welju henda manu taht kaswada ja koolita wõtta seda wõib tema ka tetta , kui neide laste ema luppa wai kui latse tahtwa esi minna . 
Karl Pihhus lutheri usku tunnist et sis kui esa ära kooli olli Peter Ollesk perremees ja tema wele elliwa tema man est kui nema erale lätsiwa ja wöörmündri Peter ja Jakob Erik saiwa walitus , sis toit neid latsi ema esi oma warrandusega nii kui ka nüüdgi toit . 
Alexander Wohlstein tunnist nisama . 
Mõistedi : " Peter Olleski kaibus laste toitmise perrast tühjas arwatu , sest toll kõrral kui tema neid latsi üles pidi , es ole weel mitte Peter ja Jakob Erik wöörmündi , selle ei wõi nema ka seda nõudmist kuigi massa , ka es ole Peter Ollesk mitte sis weel oma ema ja welliga erali lännu ja maa perrast om ja suuremb kohus seletanu . 
" Se kohtu otsus om § 773 - 774 perra kuulutadu ja oppusleht wälja antu . 
Pääkohtumees K. Lõhmus [ allkiri ] Kohtumees T. Pild [ allkiri ] Kohtumees Jaan Oppar XXX Kirjotaja asemel P. Normann Copie 8 August wälja antu . 

</sisu>
</protokoll>
