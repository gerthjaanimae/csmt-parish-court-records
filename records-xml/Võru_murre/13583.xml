<protokoll>
<head>
<vald>Võru murre</vald>
<aeg>xx.xx.1881</aeg>
</head>
<sisu>
Ette tulli Andre Kirst ja kaibas et Rogosi walla mees Andre Sawwi süggisel Misso ladalt minnen temma naise omma ree päle kutsnu ja sis pää rätti möda kinni wõtnu nink naise ree päält mahha tõuganu ja sis kiwwiteed möda rätti pitte tük maad eddesi takkan weddanu nink wimate rätti pääst ärra sanu kisku ja sis hobbesega säält ärra ajanu nink tema naise rätti ka ärra winu ja naine sest wäega haiget sanu nink põddewat nüüd nink nõwwap nüüd Andre Kirst 25 Rbl . 
Tunnistaja ollewat Johann ja Jakob Mema Haniast . 
Andre Sawwi om 3 kõrda kutsuti Roggosist ent ei olle tulnu . 
Tunnistaja Johann Mema Haniast ütles wälja et Andre Sawwi wõttis selle naise rätti ärra nink nakkas hobbesega eddasi ajama nink meije näijeme sedda asja ja aijeme temmale hobbesega järgi nink wõttime se rätti Andre Sawi käest ärra ja anni selle naisele . 
II Jakob Mema Haniast ütles ka nisamma kui Johann Mema et Andre Sawwi weddi kül sedda naist teed möda rättist kinni eddesi . 
Andre Sawi Rogosist ütles et se naine tulli minno ree päle nink minna wõtti se rätti ja ütli et läheme eddesi nink perrast wõttiwa ne mehhe se rätti minno käest ärra ent teed möda takkan minna ei olle weddanu . 
Otsus : Et se kui üts tee pääl riisumine om olnu sis sedda asja ütte Keiserliku Maakohtuhe saata nink et 2 kõrd ei olle tulnu selle eest massap 60 Kop . 
Pääkohtumees A. Wähhi [ allkiri ] Kohtumees K. Lõhmus [ allkiri ] Kohtumees Mihel Ugur [ allkiri ] Kirjotaja Jõgewa Copia wälja kirjutedu sel 11 Webr 1881. 

</sisu>
</protokoll>
