<protokoll>
<head>
<vald>Võru murre</vald>
<aeg>xx.xx.1867</aeg>
</head>
<sisu>
Kahkwa kog . 
kohtu een sel 11. aprilil 1867. 
Todi sija kohtu ette soldat Widu Koddawand , kes Wõbsu küllast ütte kappi seest olli kinni wõedu ja arwatas , et temma om se Parma Josepi hobbese ärra warrastanu . 
Soldat Widu Koddawand ütel , et temma 5tal oktobril om koddo lastu ja pilletit temal ei olle . 
Om Wõrrole makohtu pääle jäänu ja kohtust ei olle temmale tõist wasta andu ellamise tarwis . 
Ja temma om ilma nimmetamata aja pääle lastu ja temma olliwat ennambist wenne pole pääl Mäeusaja Mikka pool henda ülles piddanu ja Widu ütleb henda närtsega kaubelnu ollewat . 
Widu om ollu wimatse talliste pühhil ütte 6 aastase kõrwi runaga Nitsiku kõrzi man ollu ja temma saan ja look om sina jäänu ja Widu om palja hobbesega ärra päsnu . 
Ja nüüd om sel 10 aprilil Widu Wõbsu küllan seppa pool ütte kappi sees lukku tagga ollu , kost tedda Kahkwa wallawannemb ütte wenne kohtumehhega om wälja wõtnu . 
Widu ütel , et temma ei olle omma rahwale tahdnu henda näidata . 
Widu sai läbbi otsitus ja leiti rahha 38 rubl mes temma kohtu lauwa päält ärra hard ja suhhu ajas ja enam kätte es sa . 

</sisu>
</protokoll>
