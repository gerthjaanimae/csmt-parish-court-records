<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Sellsamal päiwal 5. 
April 1885 Man olliwa neesama . 
Ette tulli Jakob Palloson Warbusest ja kaibas et Jakob Uibo Karaskin om tema naise Ann Palloson käest selle I abielost sündinu poja Johan Hõlst 15 aastane ilma tema / Jakob Palloson / teedmata teenma kaubelnu aasta pääle ; seesama pois om juba mööda lännu aastal kaibatawa man karjan olnu , ent om mittu kõrd pessa saanu Jakob Uibo , tema naise ja poja Jaan Uibo käest selle ei woi teenistu anda . 
Kaibaja palles sea lepingut tühjas tetta . 
Ette kutsuti Jakob Uibo kes wastut et poisi ema om küll ilma meheta lepingu tennu , ent tema nõuab et pois lepitu aja / 2 Weebr . 
1885 kuni 2 Weebruar 1886 / ära teenib . 
Otsus : Et selge et selle teenistu lepingo naine ilma meheta tennu , arwati see leping tühjas ja Mõisteti Johan Hõlst Jakob Uibo mant teenistusest prii . 
Mõistmine ja & 773 ja 774 om ette kuulutet . 
Jakob Uibo ei ole rahul , suuremba kohtu käümine om lubatu ja opetuse kiri wälja antu 12. 
April . 
1885. 

</sisu>
</protokoll>
