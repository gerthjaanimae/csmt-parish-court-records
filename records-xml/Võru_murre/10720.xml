<protokoll>
<head>
<vald>Võru murre</vald>
<aeg>xx.xx.1886</aeg>
</head>
<sisu>
Ette tulli Hell Põld , mansaisja olli Michel Uggur ja kaibas 1. et temä tüttär olewat üts aastaig karjan olnu Peter Olleski man ent palka ei ole sanu sis nõwwap palka 6 Rbl 2. 
Peter Oppar lainanu 2 aastat taggasi Hell Põld mehhe käest 2 wakka kartuhwlid selle eest nõwwap 2 Rbl 3. 
Hell Põld mees 2 päiwa Peter Olleskile puid lõiganu selle eest nõwwap 1 Rbl 4. 
Hell Põld mees ütte usse tennü Peter Olleskile , selle eest 60 Kop . 
Summa 9 Rbl 60 Kop . 
Peter Ollesk ütles et 1. 
Hell Põld tüttär om kül mino man karjus olnu ja olli lepitu palka 1 LN linno nink se om kül masmata 2. se kats wakka kartohwlid om ka kül lainatu ebt mina ole Hell Põld maad kündnü 1 küttis ütte mõdu ala ja rüggä olge pool tõise mõdu ala nink selle kündmise eest nõwwa mina weel päle 1 Rbla 3. 
Hell Põld mees ei ole mitte minole puid lõiganu , enge meije olemi ütten puid lõiganu ja ütten palotanu 4. 
Usse eest om Hell Põld mees ütte tõrdu ossa laudu sanu . 
Ent minol om weel selle kaibusele wastuses panda selle Hell Põld waeste laste rahha masmise perrast mes Kihhelkonna Kohhus om minole päle pandnu et mina ole neid Hell Põld 3me last nink ka pimedat emä kom aastat toitnu selle eest nõwwa mina egga üttes eest aastast 70 Rbla see om nelja henge päält kolme aasta eest 840 Rbla . 
Moistet : Peter Ollesk peap selle ütte LN linno eest Hell Põld häs karjuse palka masma 3 Rbla ent tõise nõudmise jäwä kiik tühjas , sest et tunnistust ei ole nink se Peter Olleski 840 Rbla nõudmine jääp ka tühjas sest et selle kõrral elas Peter Ollesk ja ne waese latse nink se wõras emä kiik ütten ja seijewa kaddonu Johann Olleski perrandüsest nink se warrandus olli ka kiik ütten . 
Se moistmine om § 773 ja 774 perra kulutedu Pääkohtumees K. Lõhmus [ allkiri ] Kohtumees T. Pild [ allkiri ] Kohtumees Jaan Oppar XXX Kirjotaja J. Jõgewa 

</sisu>
</protokoll>
