<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Ette tulli Andre Uggur ja kaibas et temä tõine perremees Michel Uggur wõtnu maa lahki ajamise läbbi 5-e kapiale maad ennämb hendäle kui õigus om Jaan Tamme mõõtmise läbbi nink piirid 70 künard piirid tõiste paika pandnu kui kuppitz näütas sis pallep kohhut sedda asja seletada . 
Maamõõtja Jaan Tamm tunnistas et kuppitz saije nidu päle pantus nink ka piirid kuppitza pale nink Michel Uggur saije maad : 
aija maad 1 waka maa 14 kapi 
nurme maad 20 waka maa 4 kapi 
mõts maa 31 waka maa 13 kapi 
haina maa 16 waka maa 7 kapi 
sood maa 29 waka maa 4 kapi 
Summa 98 wak maad 17 kappi kõgge karja teega kokko . 
Andre Uggur saije 
aija maad - 
nurme maad 25 wak . 
13 kap . 
mõtsmaad 47 wak . 
15 kap . 
hainamaad 23 wak . 
22 kap . 
sood 17 wak . 
17 kap . 
Summa 114 wak . 
17 kap . 
kõge karjatega ja kõggega 
nink mes mõts maad 5-e kapiala maa mootja Jedderi arwo perra weidemb olli sedda saije Andre Uggur nurmest nelja kappiala wastu . 
Michel Uggur ütles et ne piirid omma ka kihhelkonna kohtun moistmise läbbi kindmäs tettü nink meije assi om kiik selge . 
Andre Wähhi tunnistas ka et selle 5 kappi mõts maa eest saije Andre Uggurile nurme ennamb antus . 
Peter Kalmann tunnistas ka et ne pirid saijewe kiik ni pantus kui kuppitzat omma nink selle 5-e kappi mõts maa eest saije nurmest 4 kappi maad Andre Uggurile wastu antus . 
Andre Uggur nõwwap selle wõls wakka alutse maa mõõtmise kulu 10 Rbla , kus 5-e kapiale maad ennamb om olnu . 
Michel Uggur olli käsk sanu selle kohtu käest et oma Tammest tettü kaart ette tuwwa ent tema ütles et se kaart om minul pandis pantu nink Jaan Tamm ütles jälle et se kaart es ole mitte wõla perräst mino käen pandis pant ja tõije täämba se kaardi ette . 
Moistet : Michel Uggur peap kaardi taggasi hoitmise ja wõlsmise eest 24 tundi türmin olema ja Andre Uggur wõlsi ja kiusamise kaibamise eest 24 tundi türmin olema , ent mu kaibus jääp tühjas nink Jaan Tammest pantu piirid jäwa iks kindmas ni kui jo surembast kohtust ka moistetu . 
See moistmine om § 773 ja 774 perra kulutedu ja oppusleht wälja antu . 
Pääkohtumees K.Lõhmus [ allkiri ] Kohtumees Peter Prants [ allkiri ] Kohtumees Jaan Oppar XXX Kirjutaja J.Jõgewa 

</sisu>
</protokoll>
