<protokoll>
<head>
<vald>Võru murre</vald>
<aeg>xx.xx.1859</aeg>
</head>
<sisu>
Tulli kaibussega moisawallitsus ette ennitse mötsawahhi Andrus Reinbaki perrast , kelle käest mötsa wahhi maija ärrapallas tema holetusse läbbi . 
Moisawallitsus om käsknu Andrus Reisbakil ärrapallanu maija jälle üllesehhitata nink om lasknu ommast mötsast palke wälja weddada nink ölled ka lubbanu kattusse tarwis , ent Andrus Reinbak ei olle weel seni ajani henda tö man näutnu enge om lasknu palkel muido wihma nink tule käen mäddaneta . 
Ent nüüd , et Andrus Reinbak ni kawwas om jätnu maja ehhitamisse , es lubba Herra ennamb ei palke ei ka ölgi omma poolt , enge nöwwap et Andrus omma kullo pääl peap se ärrapallanu mötsawahhi maija üllesehhitama . 
Andrus Reinbak selletas kohto een et temma om Herra tö man olnu nink ei olle mitte koddun olnu , ja ei tija ka mes temma rummalat latset om tennu . 
Pälese üttel temma weel , et temma keisrilikko Tartu IIIda kihhelkonna kohto man maija üllesehhitamissest om walla möistetu . 
Kohhus moistis Andrus Reinbakile maija ülles ehhitata et se temma naise holetusse läbbi om ärrapallanu ; ent et temma ni waene om , essi ka tullekahjo läbbi paljo kahjo sanu nink wimate tullest üllejänu kraam ärraoksitu , arwas kohhus et Herra wois ommalt poolt palgid nink ölled anda , nink törahwast appi ja Andrussele korteri nink mona annas , sis peas temma ilma wibimata ehhitama nakkama . 
Andrus Reinbak es olle sega rahhu , enge lubbas suremban kohtun omma asja laske selletata . 

</sisu>
</protokoll>
