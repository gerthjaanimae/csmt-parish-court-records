<protokoll>
<head>
<vald>Võru murre</vald>
<aeg>xx.xx.1886</aeg>
</head>
<sisu>
Ette tulli Gusta Wohlstein ja kaibas et Hindrik Põld olewat temä käest wõtnu 4 aastat taggasi 25 Rbla rahha ja 1 mõõt suurmit , ent ei ole weel seni ajani ärra masnud sis pallep kohhut se 25 Rbla rahha ja se mõõt suurmit Hindrik Põld käest wälja moista . 
Hindrik Põld ütles et mina ei ole mitte Gustav Wohlsteini käest 25 Rbla rahha wõtnu ei ka sedda mõõtu suurmit wõtnu nink ei tija sest asjast middagi . 
Gustav Wohlstein seletas et mina olli nekrudi losi all ja olli kaswupoeas kirjotedu nink lasti ka selle õigusega tenistüsest pri , ent sis tulli Hindrik Põld mino pole ja ütles et mina ole kommissionis käünü ja perra kaenu et sina kaswupoen õigusega ei pässe , anna 25 Rbla rahha ja 1 mõõt suurmit sis pässet sina wälja nink kui assi ni ei ole , sis anna mina sinole se rahha taggasi . 
Peter Sok tunnistas et mino käest om ka Hindrik Põld nisamma 125 Rbla wõtnu . 
Moistet : Et Hindrik Põld ka tõiste käest nida om rahha wõtnu sis om arwata et se Gustav Wohlsteini kaibus õige om , nink peap sis Hindrik Põld se 25 Rbla ja 1 mõõt suurmit 2te näddali sissen täämbätsest päiwast arwata Gustav Wohlsteinile wälja masma . 
Se moistmine om § 773 ja 774 perra kulutedu ja oppusleht wälja antu . 
Pääkohtumees K. Lõhmus [ allkiri ] Kohtumees Tannil Pild [ allkiri ] Kohtumees Jaan Oppar XXX Kirjotaja J. Jõgewa 

</sisu>
</protokoll>
