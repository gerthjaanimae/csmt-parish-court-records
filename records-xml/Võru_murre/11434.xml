<protokoll>
<head>
<vald>Võru murre</vald>
<aeg>xx.xx.1879</aeg>
</head>
<sisu>
Ette tulli nekrud Jaan Allas Haniast ja kaibas et David Rutsid Lannametsast ollewat temmale 5 rubla wõlgu ja pallep omma Tunnistajat Peter Pächter ja Peter purge siin kohtu man kuulda wõtta et se wõlg siin Salussen om sanu antus nink sis Protokolli hendale wälja anda . 
I Tunnistaja Peter Pächter ütles wälja et mina tija seda tõtteste et David Rutsid om kül Jaan Allasele 5 rubla wõlgu . 
IITunnistaja Peter Purge ütles wälja et se om tõtte et David Rutsid om Jaan Allasele 5 rubla wõlgu . 
Otsus : Jaan Allasele Protokolli ärrakirri wälja anda . 
Se otsus om kulutedu . 
Pääkohtumees Jürri Waldmann Kohtumees Tannil Oinas Kohtumees Tannil Purge Kirjotaja / Jõggewa / Protokoll wälja sanu sel 14 Now 1879. 

</sisu>
</protokoll>
