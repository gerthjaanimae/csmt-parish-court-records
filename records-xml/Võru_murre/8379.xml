<protokoll>
<head>
<vald>Võru murre</vald>
<aeg>xx.xx.1877</aeg>
</head>
<sisu>
Ette tulli selle wanna mõisa rentnik Jaak Jassik ja kaibas , et Hans Sander andno oma poja Johanni temma mannu kuu päle karjan käüma , ja kuupalk olno leppitu 4 rubla , ja nüüd ollew 2 kuud teenu , ent ilma üllesütlemata ärra lännu , ja pallel , kas weel taggasi temma poiga teenma , ehk tälle kahjo tassomist mõista . 
Sellepäle kutsuti Hans Sander kohtu ja loeti eensaiswa kaibus ette , ja temma ütles kül omma poja Johanni olno ku päle andno Jaak Jassikule karjas käüma , ja kuupalk olno leppitu 4 rubla , ent kui eddimäne ku täüs olno , jätno tõises kuus ehk olles ka eddesi jätno , kui söök kõhn es olles olno , ent üllesütlemisest ei olno midagi kõnnelda , ei eddimatse kuu , weelwähhamb tõiso aigo . 
Kohtumõistus : Kunna üllesütlemist es olno leppitu , sis es prugi Hans Sander omma poiga Johanit mitte ennamb Jaak Jassiku manno taggasi teenma panna , weel wähhamb tälle kahjotassomist massa . 
Se kohtumõistus sai kohtonkäüjile kulutedus ja § 773 , 774. 
Tal . 
säd . 
ram . 
1860. a. ärra selletedus , mis oppust andwa suremba kohtonkäumissest , ent Jaak Jassik es olle tolleperast selle mõistmisega rahhul , et mis taggasi ei mõistetu ehk temmale kahjotassomist , ja Hans Sander jäije selle mõistmisega rahhul , ent vimate sai neile ka § 881 trükkito õppuse leht välla antus . 
Pääkohtomees : Jürri Waldmann XXX Kohtomees : Tanil Oinas XXX Kohtomees : Tanil Purge XXX Kirjotaja : / P.Haberland / 
Copia kihhelk . 
kohtu 18 28 / 12 77 

</sisu>
</protokoll>
