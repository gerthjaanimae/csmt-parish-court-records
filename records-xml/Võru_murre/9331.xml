<protokoll>
<head>
<vald>Võru murre</vald>
<aeg>xx.xx.1878</aeg>
</head>
<sisu>
Ette tulli Thomas Massa ja kaibas , et temma ollew omma poja Hendrik Massaga maad jagganu , ent poig Hendrik tahtno hendale surembat ja parrembat tükki maad , ent temma ei tahtno anda , tolle ülle ajano temmaga tülli ja pesno tedda nuiaga ja pallel sädusse perra tedda trahwi , ja neide maja ehhitaja nännu Jaan Kassak ja Jakob Michelson Wastse Kasseritsast ja Andre Widik Laswast . 
Sellepäle kutsuti Hendrik Massa kohtu , ja loeti eensaiswa kaibus ette , ja tema ütles , et nemma jagganu Essaga maad ja pandno nuija ülles ja länno söma , ent perrast sögi lännu Essa ma manu , wõtno saiba ma sissest ärra ja tahtno jälle wastsest mõta , ent temma ei lubbano , sis Essa saiba maast ja lönu tälle , päle to lönu kärbikuga , sis tulno temma Emma ja welli , sis nakkanu temma paggema ja wasta kaitsma , ja puttunu kats kõrd nuiaga Essale käe päle , ja nõudis temmale lödu löke eest 6 rubla walla rahha Essa käest . 
1. 
Tunnistaja Jaan Kassak Wastse Kasseritsast andis tunnistust , et temma nännu , kui Thomas Massa wõtno saiba ma sissest ja lönu poja Hendrikule , sis lönu kats kõrd kärbikuga , ja päle to tulnu Thomas Massa naine ja tõine poig , sis nakkanu Hendrik Massa paggema , ent Essa lönu ikke sälga ja poig Hendrik kaitsno nuiaga wasto ja puttunu Essale kats kõrdkässi päle , ja muud ei nännu . 
2. 
Tunnistaja Jakob Michelson Wastse Kasseritsast andis tunnistust , et eddimast lömist ei nännu , muudkui Thomas Massa kige naisega ja tõise pojaga ajanu poiga Hendrikut tagga ja lönu , ent Hendrik kaitsnu nuiaga wasto , ja putno kats kõrd Essa kässi päle . 
sis sanu aija mannu ja Thomas Massa wõtnu saiba ja üttelno poja Hendrikule minna lö sinno läbbi , ke pakku nakkanu . 
3. 
Tunnistaja Andre Widik Laswast andis tunnistust , et eddeotsa toost tappelussest ei nänno , muud kui , et Thomas Massa tahtno omma poja Hendrikule lüwwa ja to kaitsno nuiaga wasto ja lönu Essale käe päle . 
Kohtomõistus : Kunna tunnistusse perra Thomas Massa süüdlanne om ja omma poiga Hendrikut pesnu , sis peap Thomas Massa 14 päiwa aja sissen üts rubla trahwi walla waeste ladiko masma ja 2 rubla poja Hendrik Massale wallo rahha masma . 
Se Kohtomõistus sai kohtonkäüijle kulutedus ja § 773 ja 774 Tal . 
säd . 
ram . 
1860. a. ärra selletedus , mis oppust andwa suremba kohtonkäümissest , ja Thomas massa es jä tolleperrast selle mõistmissega rahhul , et mis tälle weel trahwi mõistedi , ent Hendrik Massa jäije rahhul , ke ütles , et temma muidogi es olles omma Essa päle kaibama tulnu , ja wimate sai neile § 881 perra se trükkito oppusse leht wälja antus . 
Päkohtomees Jürri Waldmann XXX Kohtomes Tanil Oinas XXX Kohtomees Tanil Purge XXX Kirjotaja / P.Haberland / Copia Kihhelkonna Kohtule 

</sisu>
</protokoll>
