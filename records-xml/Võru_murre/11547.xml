<protokoll>
<head>
<vald>Võru murre</vald>
<aeg>xx.xx.1886</aeg>
</head>
<sisu>
Ette tulli Jakob Põld nink kaibas , et Jakob Haro olewat teda pudeliga päha löönu nii et puttel kõik purrus om lännu ja tema uimatses om jäänu . 
Nüüd nõwwab tema henele walu raha ja aja wiited ja ka et tema nädali haige om olnu 10 Rbl . 
Tunnistaja Peter Erik üttel wälja , et Jakob Haro olewat Jakob Põldu tema oman majan pääd wasta pudeliga löönu . 
Jakob Haro wastud et tema olewat purjun olnu ja olewat küll Jakob Põldu löönu . 
Neid kästi leppi , nema es leppi . 
Mõistedi : " Jakob Haro massab Jakob Põld'le 1 Rbl . 
walu raha ka lääb trahwis löömise perrast 24 tunnis oma kulu pääle kogukonna türmi . 
" Se kohtu otsus om kuulutedu § 773 ja 774 ära seletedu . 
Pääkohtumees K. Lõhmus [ allkiri ] Kohtumees T. Pild [ allkiri ] Kohtumees Jaan Oppar XXX Kirjotaja asemel P. Normann 

</sisu>
</protokoll>
