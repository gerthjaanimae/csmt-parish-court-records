<protokoll>
<head>
<vald>Võru murre</vald>
<aeg>xx.xx.1887</aeg>
</head>
<sisu>
Prottokoll Nr. 7 perra 9. 
Januarist tulli wöörmündri Peter Sok ette ja ütles , et tema neid liste ei ole löüdnu , kus magasi masmine üles olli tähendetu . 
Magasi raamatust om nätta , et 10Oktobril om Peter Linnas masnu 1 Zetw . 
4 gar . 
rükki ja 40 garnitz kaaru , mis ka wallawanemb esi sisse om kirjutanu , ent toll samal päiwal om saanu magasi aidamehest Johan Erik weel magasi listi pääle kirjutedus Peter Linnas mastu 1 Zetw 7 garnits rükki ja 40 garnits kaaru mis ka Peter Linnas lap näütas , ent et sel päiwal 2 kõrd om saanu sisse kirjutedus , ja ennegi ütskõrd mastus om saanu , sis om sääl üts wõlssus . 
Magasi aidamees Johann Erik ütles , et tema om käskmise perra küll 1 Zetw . 
7 garnits rükki ja 4o garnits kaaru kirjutanu , mida Peter Linnas om üles andnu ja om tema seda ka magasi listi pääle kirjutanu . 
Wallawanemb ütles weel , et kui Peter Linnas suurde raamatuhe lask kirjutada , ei ole tema mitte magasi lappi andnu , ent perrast om tema jälle kui wallawanembaidast ära tulli , lappi aidamehe kätte andnu ja se om sis lappi pääle kirjutanu ja ka magasi listi pääle mis perrast suurde raamatohe sai kirjutedus . 
Se kogokonna kohus arwab , et Peter Linnas om edimalt wilja masnu ja wallawanemb om ka suurde raamatohe ära kirjutanu , ent kui wallawanemb ära tulli , lasknu tema selle ütlemisega et täll weel kirjutamada om , magasi aidamehel magasi listi pääle ja ka oma lappi pääle tõist kõrd kirjutada ja om niida petnu . 
Peter Linnas ütles weel , et se Summa om õige , mis 1 Zet , 7 garnits näütas kuna enne tema seda edimast Summad 1 Zet . 
4 garnits õiges tunnistas . 
Mõistus : Et tunnistajide perra ja ka raamatide perra nätta om , et Peter Linnas ammetimehi om petnu ja sellega hendalle kassu püüdnu , sis saab tema 25 witsa lööki selle kohtu een ja 1 Zet . 
7garn . 
saab maha kulutedus . 
Se mõistus om § 773 ja 774 perra kuulutedu ja oppus leht wälja antu . 
Pääkohtumees K. Lõhmus Kohtumees Karl Grünthal Kohtumees T. Pilt Kirjutaja / P. Normann / 23. 
Januar P. Linnas ärakirja saanu . 

</sisu>
</protokoll>
