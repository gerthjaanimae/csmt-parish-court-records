<protokoll>
<head>
<vald>Võru murre</vald>
<aeg>xx.xx.1866</aeg>
</head>
<sisu>
Nr 61 Kahkwa K. Kohtu een sel 21 Nobr 1866 Paap Karpson ja Fritz Poland ütlewa et Kustaw Karpsoni hagganikun omma nemma sel 16 Nobr ilma pesmata röa wihka pannu , mes peawa sest märaste maa pääl ollema . 
Kustaw Karpson om Paap Karpsoni kes säält hagganikust om looga otsima pirru tullega lännu hagganiku mahha tõuganu , et olles se läbbi maja wõinu pallama minna . 
Mõisast oma sadetu kubbijas Jürri Lindow kes piddi wölmöldre Peep Lepmani ütten wõtma ja Karpsepa Kusta majan neid rukki perra kaema , nink om ka leidnu hagganikkust 2 wihku pesmata rukki , mes Todsi Peter om ütelnu kui kubbijas Jaan Rikkand oma rukki mõda winu sis om ne 2 wihku mahha saddanu koormast . 
Jaan Rikkand käsknu ärra wõtta ja ziggadele heita et temma ei nakka neid perra kandma sis on tütrik An Karpson neid haggasniku pandnud . 
Paapu naine om ütelnu et nemma õige saggedast omma säält rukki ösel toonuwa ja pähestest teri tennuwa ja ka näidanu kes rehheal om ne pikka õlle maan olluwa . 
Todsi Peter om üttelnu et Paap Karpson om ka 5 wihku rukki toonu . 
Ja olles ka Paap linna massina trulle mõisast keige raudega warrastanu . 
Gusta Karpson üttel om Märastust rukki weddanu ja om 2 wihku rukki tee pääle mahha saddanu , temma om ne röawihhu maast wõtnu ja koddu winu . 
Ja tappelust ei olle ennamb ollu kui Paap om tullega tahdnu hagganiku minna looga otsma temma om tulle käest ärra wõtnu ja mahha wisanu end ei olle kumb kumba löönu . 
Ette tulli Todsi Peter nink ütel et kubbijas olles käsknu ne mahha saddanu 2 röa wihku Gusta Karpsonil koddo wija et temma ei nakka neid perra kandma . 
Ja tapelust om temma nännu et Pap om tullega hagganiku lännu ja Gusta om lännu ja tulle käest ärra wõtnu , temma om appi lännu . 
Paap om temma kinni wõtnu nink ni kauwa om Gusta logaga ärra josknu . 
Ka ütel Todsi Peter et Paap olles linna massina trulle mõisast toonu , ärra lahknu ja rauwa küllest ärra wõtnu , ka om raud kruwe ollu . 
Paap Karpson ütel , et temma sullane om õdago mõtsast tullu ja loga tarre kõrwale pandnu , homugu om loga tagga otsnu ja ei olle leidnu ja perast om tulle wõtnu ja hagganiku lännu tagga otsima , Gusta om jalga josknu ja essa appi kutsnu . 
Essa om tullu ja käkkistanu tedda ni et temma sinnsamma om mahha jäänu . 
Paapu naine ütel et Gusta om essat appi õiganu , et Paap wõtab looga ärra , sis essa josknu ja Paapul kurgust kinni wõtnu ja pitsitanu nink ei olla walla lasknu timma om appi lännu ja walla pästnu . 
Ja sedda om temma nännu , et rukki om todu ent temma ei tija kost ne röa om todu . 
Fritz Obrand om ööse koddu tullu ja rukki ree pääl toonu , ent Paapu naine ei tija kui palju om neid olles ollu kas wihk wai kaits . 
Zea olles ka se samma öse ne röa ärra söönu . 
Todsi Peter ütel 5 wihku olla . 
Paap Karpson üttel et temma om linast omma linna massina tarwis rauwa toonu ja seppal setta lasknu kattel trullil . 
Olles temma rauwa läbbi pandnu ja ütel polest sadik pandnu . 
Ja rukkist ei tija temma muud kui F. Obrand om koddu tullen tee päält ütte wihku rukki leinu ja ree pääle jätnu , säält olles zead ööse ärra söönu . 
Sel 28 Nobr 1866 Ette tulli Fritz Obrand ja üttel temma olles koddu minnen 2 wihku rukki tee leidnu ja koddu winu . 
Sääl olles zea ärra söönu . 
Ja kakkelust ei olla temma nänu ja perrast üttel et wanna Todsi tarrest josnu ja Paapul kurgust kinni nakkanu . 
Ja Fritz ütel et temma G. Karpsonil hagganikun om rukki nännu . 
Ello Obrand ütel et 3 wihku om need rukki ollu mes + + + om saadu ja 2 om ollu mes temma omma pojaga koddu minnen tee päält om leidnu . 
Kohhus mõist et rukkist õiget tunnistust es sa et ne röa warrastetu olles ollu jäwa nemma ilma trahwita . 
Ent et majan allati tülli ja kakkelust teggewa maswa trahwi waeste ladikul . 
Wanna Todsi mas , 1 Rubla P. Karpson 1 R . ja Gustav Karpson 1 Rubla , ütte kokko 3 Rubla . 
Michel Musting Rein Oinberg Jakob Lepland 

</sisu>
</protokoll>
