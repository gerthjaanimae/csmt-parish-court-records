<protokoll>
<head>
<vald>Võru murre</vald>
<aeg>xx.xx.1867</aeg>
</head>
<sisu>
Kahkwa kog . 
kohtu een sel 9 Januar 1867 Kaiwas nimitetu mõisa walitsus et 7 tal s . 
k . 
om mõtsawahhi 2. hobbest Wirksu kõrtsi man pirru puijega kinni wõtnu , ütte hobbese mõisa toonu ja tõise neide pirru puu wijete kätte jätnu nimmelt . 
Nimmelt hobbese perremees Josep Kunsing Tolamalt kelle käest hobbene om wõedut , ütel temma olles tahdnu Werriorrale mina pirru puid ostma sis om Hendrik Rummask wasta tulla , ja ütelnu , et temma pirrupuid anda om , ja käsknu J. Kunsingil hendale wilja tuwa et wilja eest and temma pirrupuid , mes pääle J. Kunsing 1 wak . 
hüssatsit ja 1 / 2 pätsi leiba 1 / 2 toobi wina Hendrikule om toonu . 
Ja Hendrik om temmale katte hobbese pääle pirrupuid andnu . 
Mes Wirksu kõrtsi man om mõtsawahhi käest ärra wõtnu . 
Ette tulli Hendrik Rummask ja ütel et tema kül Josep Kunsingile pirru puid andnu polpa ööse 2 hobbese pääle , omma puduste perrast mes eest Josep temmale om toonu 1 wak . 
hüssatsit ja üts tük leiba . 
Mõisa walitsus nõus neide pirrupuije eest 10 Rbl Kohhus mõist et Hendrik Rummask omma kurja tööd es salga , peab Hendrik 2 R 50 Kop ja Tolama mees J. Kunsing 2 R 50 Kop . 
Saab mõisa ülle katte trahwi 5 Rubla . 
Päkohtumees M. Musting Abbi R. Oinberg s . 
J. Lepland 

</sisu>
</protokoll>
