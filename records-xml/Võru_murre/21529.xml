<protokoll>
<head>
<vald>Võru murre</vald>
<aeg>xx.xx.1882</aeg>
</head>
<sisu>
Täämba siin walla koon ollemisen kohtumeeste walitsemise ajal istus pääkohtumees Andre Wähhi kattetu kohtulawwa man nink Hindrik Lang ütles et temmal om 2 maija nink ka kats walitsemise häält anda nink wallawannemb üttel et ei olle mitte tarbis katte häält anda ent Hindrik Lange ajas iks omma õigust eddesi sis nakkas pääkohtumees Hindrik Lange keeldmä ent Andre Sok tulli ja olli piitsk tõisen käen larmitses wäega ja nakkas pääkohtumehhele kohtulawwa takkan rinnost kassukast kinni kiskus kassuka nöpsi mahha nink tahtse wäggi waldsel wisil pääkohtumeest kohtu lawwa takkast wälja weddada , pääkohtumees piddas kohtulawwast kinni sis kaiskus kassuka nöpsi mahha nink kaddus ka kassuka puust piik ärra . 
Tunnistajis annap Andre Wähhi Jaan Illak , Johann Erik ja Karl Grünthal . 
Ütte nisuggutse awalitku teotamise ja kohtulawwa man rahhu rikkumise perrast pallep Andre Wähhi sedda Protokolli Ütte Keiserliku Maakohtuhe saata et Andre Sok selle hirmsa töö eest Mirawoi Kohtu säduse perra trahwitus saap . 
Otsus : Se Protokoll Andre Wähhile wälja anda surembahe kohtu . 
Kohtumees K. Lõhmus [ allkiri ] Kohtumees Mihel Ugur [ allkiri ] Kirjotaja Jõggewa 

</sisu>
</protokoll>
