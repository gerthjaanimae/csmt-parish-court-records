<protokoll>
<head>
<vald>Võru murre</vald>
<aeg>xx.xx.1882</aeg>
</head>
<sisu>
Ette tulli Johann Witkin ja kaibas et Hindrik Pap temma maad kündnü 1 wakka maa ja mõtsa päält ärra raggonu jo 4 aastat taggasi nink nõwwap mõtsa eest 50 Rbla nink et 2 wilja ka piddanu sääl selle eest nõwwap rüä eest 10 seemend ja keswa eest 10 seemend nink et maamõtja Witkin tonu ja piri lasknu wälja ajada selle eest nõwwap 6 Rbla nink ollewat selle ülle piiri raggomise man tunnistaja Hindrik Erik ja Johann Siegert . 
Hindrik Pap ütles et minna olle ilma teedmata kündnü ülle piiri sest et kaarti weel käen es olle . 
Tunnistaja Hindrik Erik ütles wälja et se om 4 aastat taggasi sis olli kül Hindrik Pap Johann Witkina mõtsa raggonu ja maad kündnü woip olla 1 wakka maad . 
Johann Siegert tunnistas ka et Hindrik Pap olli kül sääl sõõrdu raggonu ja maad kündnü , ent mina ei tija neid piire . 
Otsus : Koggokonna kohtul sääl paigan ülle kaeda . 
Pääkohtumees A. Wähhi [ allkiri ] Kohtumees K. Lõhmus [ allkiri ] Kohtumees Mihel Ugur [ allkiri ] Kirjotaja Jõggewa 

</sisu>
</protokoll>
