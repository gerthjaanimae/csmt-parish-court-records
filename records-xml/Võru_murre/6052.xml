<protokoll>
<head>
<vald>Võru murre</vald>
<aeg>xx.xx.1882</aeg>
</head>
<sisu>
Pindi mõisa walitsus tõst oma kirjaga sest 19 Webruarist v.a. Ni Losi walla mehe Peter Linnasse päle kaibust , et se om ni mittu kõrda kuiwi kui ka torit peddaja puid ärra warrastanu ja kannu samblega kinni katnu , arwata 30 puud ja päle selle ka weel samblit mõtsa alt le koddo widdanu , ja se abi mõtsa waht Peter Pusep ollewat ka mittu kõrda Peter Linnasse poolest winaga selleperrast jodelusi sanu . 
Pindi walla mees Peter Grosberg , Hindrik Saar ja kunna kõrtsi mees Johann Waiku , kui ka Losi wallam Andre Telk woip selle warguse ülle tunnistust anda , pallep kogokunna kohut sedda asja selle alla wõtta nink Protokolli ütte kirja Wõrro makohtule mõistmises sisse sata . 
Peter Linnas and wastust , et temma mitte üts puu Pindi mõisa mõtsast warrastanu ei olle , ei ka sellest middagi ei tija , pälegi om Andre Telk temmale wiha mes , tema tunnistajas wasta wõta ei woi . 
Andre Telk tunnist , et Peter Linnas om kül arwata ni paljo peddajit warrastanu , kande temma kül luggenu ei olle , ent ütskõrd om tema Telk kui ka Petre welli Jaan Linnas ütten olnu , ja sell kõrral 3 kuiwa peddajat , om ka samblit koddo widdanu . 
Peter Grossberg ei olle sellest middagi teedwat ei ka näggewat . 
Nisamma tunnist ka Hindrik Saar , et temma sellest middagi ei tija . 
Johann Wäiku tunnist , et temma sellest wargusest middagi ei tija , ei olle ka nännu winaga joobmist ehk sambla widdamist . 
Walla wöörmündre Hindrek Rikkas kui ka mõtsa waht Mihkel Pallo wa ülles , et sääl mõtsan olnu ärra warrastadu : 9 kõiwo , 34 tolli kokko , 2 torest peddajat 22 toll ja 17 kuiwa peddajat summa 161 toll nink arwata 5 - 6 läbbi . 
Wallawanemb JaanMeus and wiil üles , et tema om Losi walla wöörmündre Jaan Puseppaga Peter Linnase puul käünu nink tunnist , et temma sääl mitte neid puid leidnu es olle , mes kannu otsa . 
Otsus Jaan Pusep ja , Peter Pusep ja Jaan Linnas sel 19 Märtsil ette kutsu . 
Päkohtumees H. Kakku kohtumees P . 
Sabbe " " J. Uibu 

</sisu>
</protokoll>
