<protokoll>
<head>
<vald>Võru murre</vald>
<aeg>xx.xx.1859</aeg>
</head>
<sisu>
Tulli kaibussega Moisa kirjotaja ette , et kui temma omm nurmen törahwa man olnu , om teo-pois Karl Rautsik nakkanu temma koera kannu tükkega pilma , kui kirjotaja küssinu mes eest ta nida pillup ? 
om temma üttelnu , et temma tahtnu kandu krawi wissata . 
Sepäle kütsnu kirjotaja kubbiat nink käsknu tälle 5 lööki keppiga lüwwa , ent Karl Rautsik joosknu ärra kawwete nink haarnu ütte kiwwi perra tollega kinni wotjat wissata , sääl ei olle kiwi olnu , sis om ta ütte kannu tükki maast wötnu nink ähwardanu : " kes mannu tullep selle ma löön mahha ! 
" Karl Rautsik kutsuti ette , nink selletati temmale kirjotaja kaibust , ent temma nakkas kirjotajat trotsma . 
Selle trotsmisse eest moist kohhus temmale 20 keppi lööki ; ent mahha-lömisse lubbamisse eest möist kohhus temmale selle kaubaga , et temma eddespiddi ennambes peas ni suggust teggo teggema , tälle üts ihho trahw 25 witsa lögiga . 
Ent kui temma eddespiddi weel peas ni suggust hirmsat tööd teggema , mönda ähwardama ehk moisa wallitsusse wasta ni kroppis sama , sis lubbas moisawallitsus tedda kui kurjateggiat walla eest nekrutis anda . 

</sisu>
</protokoll>
