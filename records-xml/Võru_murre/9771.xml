<protokoll>
<head>
<vald>Võru murre</vald>
<aeg>xx.xx.1878</aeg>
</head>
<sisu>
Ette tulli wannamõisa rentnik Jaak Jassik nink kaibas et Petre Leoski naine Katri ilma temma lubbata länno temma hõlleküni hõlgi wõtma . 
Ette kutsuti Peter Leosk ja naine Katri nink loeti eenseiswa kaibus ette , ent Katri Leosk ütles et ollew kül wõtno üts kõrd korwi sisse , ent sis tulno Jaak Jassik wasta ja sõimanu tedda litsis nink tirgutano ja nirgutanu kättega ja tahtno tedda kui ärra süwwa . 
Jaan Russ andse tunnistust et temma kül nänno kui Katri Leosk künin käino hõlgi wõtman , nink sis tulno Jaak Jassik wasta ja küssno kelle lubbaga sina neid hõlgi wõttat . 
Ent wimate ütles Jaak Jassik et ei tahha neide hõlgi eest middagi ent et Katri Leosk tedda koggokonna kohto ees om teotano selleperrast palles sädusse järgi trahwi . 
Kohtomõistus : Kunna nüüd Katri Leosk ütles et rentnik Jaak Jassik tedda om sõiman Litsis nink tahtno tedda kui ärra süwwa ja selle ülle mitte tunnistust es anna , mõista meije et Katri Leosk massab 1. 
( üts ) rubla trahwi koggokonna Ladikude . 
Se kohtomõistus sai kohtunkäüjile kuulutedu 

</sisu>
</protokoll>
