<protokoll>
<head>
<vald>Võru murre</vald>
<aeg>xx.xx.1882</aeg>
</head>
<sisu>
Ette tulli Andre Kommer ja kaibas et temma om ostnu se 12 taadri Kurrekiwi tallo maa Andre Sokaga ütte , ent Andre Sok nimi ütsinda ostmise kontraktin nink temma sis ni kui ütten ostja ehk ka Andre Sok käest ostja , pallep kohhut omma nimme ka ostmiskontrakti Andre Sokal laske sisse kirjotada ehk jälle Andre Sokal temmale essi kontrakt anda laske . 
Andre Sok ütles et minna olle ütsinda se maja ostnu nink olle ka Andre Kommeri rahha ostmise tarbis wõtnu , sest et Andre Kommer ka pole maa pääl ellap nink Andre Kommer om enne minno rentnik , nink minna ei aja tedda mitte wälja ja ei olle mitte sääl majan suremb perremees nink ellage temma iks nisamma wanna wisi eddesi . 
Sel 10 Dezembril 1871 om Andre Sok siin kohtun tunnistanu et temma Andre Kommeriga 12 taadri maa kokko om ostnu ja et Andre Kommeril sellest maast pool ossa om . 
Moistet : Et Andre Sok ja Andre Kommer tõtteste se Kurrekiwwi tallo ütte omma ostnu , sis peap Andre Sok ka Andre Kommeri nimme kui üttenostjal , ostmise kontrakti sisse kirjotada laskma . 
Se moistmine om § 773 ja 774 perra kulutedu ja oppusleht wälja antu . 
Pääkohtumees A. Wähhi [ allkiri ] Kohtumees K. Lõhmus [ allkiri ] Kohtumees Mihel Ugur [ allkiri ] Kohtumees Peter Kalman [ allkiri ] Kirjotaja Jõggewa 
Protokoll wälja sanu sel 14 Nobr 1882 

</sisu>
</protokoll>
