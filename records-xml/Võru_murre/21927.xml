<protokoll>
<head>
<vald>Võru murre</vald>
<aeg>xx.xx.1883</aeg>
</head>
<sisu>
Ette tulli Peter Lang ja kaibas et Michel Harro ollewat temmäl ärra wõtnu 1 risti saag , 1 kirwes , 1 woli raud , 1 wankri kaal pulk , ja ratta wäruset ja päle selle weel käünü temma hobbesega 1 kõrda Rõugen ja üts kõrd Hanian selle eest nõwwap 3 Rbla 24 päiwa Michel Harro temma pool haige olnu ja södetüs sanu selle eest nõwwap se eest nõwwap 3 Rbl . 
12 Cop . 
nink kiik se kraam taggasi anda . 
Michel Harro ütles et minna olle Peter Lang wõras ema Ann Lang käest sae ostnu , ja kirwe wahhetanu ja woli rawwa ostnu nink kaalpulk olle ka Ann Lang käest sanu nink nisamma ka ratta wärüset nink Rõugen ei olle käünü ent Hanian olle kül käünü sis om ka Ann Lang minnole hobbese andnu kes sel ajal perremees olli nink kui minna haige olli sis södis minno sõssar Ann Lang nink a minno tõine sõssar ent Peter Lang käest ei olle minna middagi sanu . 
Ann Lang ütles et minna anni sedda krami selle perrast Michel Harrole et se risti sae osti minna essi maija kui omma ündriku ärra möije nink se kirwes jäije warranduse jaggamise man minnole nink ratta kaalpulk ja ratta waruse olliwa minno welle käest todu ja olli minno omma nink hobbest anni minna selle perrast et minna essi ka ütten käwwe nink se 24 päiwa ei olle arwata sest minno mees kooli ärra nink mina peije sedda maija . 
Moistet : Et Ann Lang perran omma mehhe surma sedda maija om piddanü nink maja piddamise tarbis Michel Harrole sedda krami om münü ja wahhetanu ni kui omma warrandust sis ei olle Peter Lang ' al õigust Michel Harro käest sedda nõuda . 
Se moistmine om § 773 ja 774 perra kulutedu ja oppusleht wälja antu . 
Pääkohtumees K. Lõhmus [ allkiri ] Kohtumees Peter Prants [ allkiri ] Kohtumees Peter Kallman [ allkiri ] Kirjotaja Jõggewa 

</sisu>
</protokoll>
