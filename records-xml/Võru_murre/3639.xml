<protokoll>
<head>
<vald>Võru murre</vald>
<aeg>xx.xx.1859</aeg>
</head>
<sisu>
Kaibussega olli Ottepä kerriko körtsi mees Johann Freiwald ette tulnu omma wankre perrast , et temma rehhealt om jo Noowembri kuul üts kangede rawwutetu nink ka raud telgedega wanker ärrawarrastetu . 
Nüüd paljo perra kullemisse perra om temma Urwaste kella mehhe käest teda sanu , et temma wanker om Urwaste karja moisa Ruhhiko körtsimehhe käen , to ollewat wankert Urwaste kellamehhele , Urwaste moisa kubbijalle nink perremees Karl Glossile müa paknu , ent ne nimmitetu mehhed ei olle osta julgunu . 
Sepäle tulnu Johann Freiwald Urwaste , wötnu koggokonna kohtomeest Mihkel Aden ütten nink lännuwa Ruhhiko körtsi mannu wankert otsma , Ruhhiko körtsimees tahtnu eesmalt koggoni ärrasallata , wimate üttelnu temma ollewat katte rubla eest ostnu , nink kige wimate üttelnu , üts töine ollewat temma kätte tonu nink jälle ärrawinu ; nink käsknu kohtomehhel essi todda meest tagga otsi . 
Sepäle om kohtomees temmale käsku andnu sel 14. 
Januaril sel aastal Urwaste koggokonna kohtu ette tulla , lubbanu kül , ent nimmitetu päiwal otis kohhus es tulle ; wimate läts kohtomees perra , ent körtsimees olli Tartu söitnu , naine ütlenu moisa wallitsus saatnu , ent moisa wallitsus es tija sest middage .​​​​​​​ 

</sisu>
</protokoll>
