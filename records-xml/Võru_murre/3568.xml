<protokoll>
<head>
<vald>Võru murre</vald>
<aeg>xx.xx.1858</aeg>
</head>
<sisu>
Kaibussega olli Juhhan Kerge ette tulnu , et moisa rehhepap om tedda pesnu , nink näudas kohto een omma sälga , kos pääl kohtomehhed wiis werrist witsa joont luggesiwa ; ent mittus körd rehhepap tedda lönu , es tija temma mitte , enge ütles et temma sü läbbi om kül üts rüa wihk halwaste rabbatu olnu . 
Sepäle selletas rehhepap , et temmal om mitto wihko halwaste rabbatu olnu , nink temma ei ollewat ennamb kui wiis löki keppiga lönu . 
Sepäle astewa kaibajale kolm tunnistajat ette , nimmelt : Peter Aden , Peter Tiberk nink Mihkel Poltan ; nink selletasiwa , et rehhepap om Juhhan Kerget hallestamata wisil pesnu : ütte keppiga 12 löki lönu nink sis kep katski lännu , sepäle töise wastse keppi wötnu nink tollega 20 löki lönu , nink sis jälle wahhel ütte lögi russikaga pähha lönu ; sis kolmanda keppi wötnu nink tollega kuus löki lönu . 
Sedda ütliwa kik kolm tötte ollewa , ent rehhepap es ütle sedda mitte tötte ollewa . 
Et koggokonna kohtul melewald tunnistajid wannutata ei olle , nink päleke , et rehhepap üts pilleti päle lastu soldat om , es arwa koggokonna kohhus üttegi sepäle moista woiwat . 

</sisu>
</protokoll>
