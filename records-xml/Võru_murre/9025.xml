<protokoll>
<head>
<vald>Võru murre</vald>
<aeg>xx.xx.1878</aeg>
</head>
<sisu>
Ette tulli wannamõisa rentnik Jaak Jassik ja kaibas , et Aleksei Kirsa ollew temma tarrest omma sapa , kelle eest temma 3 rubla kängseppale masnu , ilma temma teedmata ärra wõtnu ja Tõllija kõrsi man Jaak Ketzile ärra müünu , 3 rublaa eest , ent temma sure otsmisse ja waiwaga sanu ütte sapa Jaak Ketzi käest kätte , ent tõine ollew praegust Tõllija kõrsin , ja nõudis omma 3 rubla , ni häste 3 rubla henda ja Wallawöörmündri Jaan Rikka waiwa eest , ke abbin sapid otsman olno . 
Sellepäle kutsuti Aleksei Kirsa kohtu ja loeti eensaisew kaibus ette , ja temma ütles , et Jaak Jassik nännu kui temma tarrest sapa wõtnu ja hendale jalga tõmmanu ja perrast lännu kõrsi mannu ja münu 3 rubla eest Jaak Ketzile ärra , ja ei wõiwat muukui massa . 
Kohtomõistus . 
Aleksei Kirsa peap 14 päiwa aja sissen to 3 rubla ja üts rubla waiwa eest Jaak Jassikule ärra masma , ja sapa jäwa ostjale ja tolle eest lähhap Aleksei Kirsa kogokonna türmi wee ja leiwa ja omma kullo päle öös ja päiwas , et ilma lubbata tarrest ne sapa wõtse . 
Se Kohtomõistus sai kohtonkäüijle kulutedus ja § 773 ja 774 Ta . 
säd . 
ram . 
1860. a. ärra selletedus , mis oppust andwa suremba kohtonkäümissest , ja Jaak Jassik es jä tolleperrast selle mõistmissega rahhul , et mis weidi waiwapalka mõitedi , ent Aleksei Kirsa jäie rahhul , ja wimate sai neile § 881 perra se trükkito oppuse leht wälja antus . 
Päkohtomees Jürri Waldmann XXX Kohtomees Tanil Oinas XXX Kohtomees Tanil Purge XXX Kirjotaja / P.Haberland / 

</sisu>
</protokoll>
