<protokoll>
<head>
<vald>Võru murre</vald>
<aeg>xx.xx.1867</aeg>
</head>
<sisu>
Kahkwa kog kohtu een sel 13 März 1867 Kaiwas Isak Jonas Tolamalt et Daniel Lepland om temma lehma käest ärra petnu , Daniel olles ütelnu Isakile : sinnu lehm om häddaline , minna wõttan temma tapmise pääle ja annan teile tõise terwe lehma wastu mes mul jo Awapa küllast ostetu om . 
Se lehm on 4 poigi emma ja om 12 Rbl rahha ka Isaki kätte andnu ni kauges pandis , kui tõise lehma toob . 
Isak om näddali perrast Danieli käest lehma otsma lännu , sis om Daniel ütelnu : se lehm mes Awapa küllast olli ostetu , olle minna ärra müinu ja nüüd annan minna teile üte lehma , mes minna Wennemaalt ostnu olle ja om lehma näidanu , mes wäiga wäige om ollu . 
Isak ei olle sedda lehma mitte wõtnu , Isak nõus ni sur lehm kui temmal ostu ollu ja mes kandma saab . 
Ette tulli Daniel Lepland ja ütel temma om Isaki käest lehma osta küsinu , Isak om ommast lehmast 17 Rubla küsinu ja Daniel om 9 R paknu ja perrast om 11 R pandnu . 
Sis om tema kül ütelnu : teije lehm om häddaline , minna annan teile ütte terwe lehma wasta ja 1 Rbl annan minna weel wahhe kaubas ja 11 Rubla Isaki kätte sisse pandnu ni kauges kui temma lehma toob . 
Ta om Isakile lehma paknu , Isak ei olle wõtnu . 
Kohhus mõist et Daniel peab Isakile lehma asemele andma mes Isaki lehma wäriline om , ent kui Daniel mitte sedda ei tee , peab Daniel 17 Rubla lehma eest wälja masma . 
M. Musting R. Oinberg J. Lepland 

</sisu>
</protokoll>
