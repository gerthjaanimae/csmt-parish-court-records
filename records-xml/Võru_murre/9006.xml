<protokoll>
<head>
<vald>Võru murre</vald>
<aeg>xx.xx.1878</aeg>
</head>
<sisu>
Selle mõisawallitsus olli sel 13 - tal Dezembril 1877. a. selle kohtu man sisse kaibanu , et Hindoalla tallo rentnikkul Johann Potaril ollew weel 40 Rubla rendi masmata , ja pallel Johann Potarile tolleperrast ülles anda , et temma peap sel 23 Aprilil 1878. a. toost majast wälja minnema . 
Sellepäle kutsuti Johann Potari , ( ke mitma kässo andmisse päle , täämba tulno ) kohtu , ja loetieensaiswa kaibus ette , ja temma ütles jobba sel 20-tal Dezembril 1877 a. to 40 rubla renti kige indressiga ärra masno ollewat , ja tolleperrast saisnu to rent ni hilda masmata , et Wannamõisa ( Waldhof ) härra C. Baron Maydell lubbano to rahha eest temma käest haino osta , ja sis rendi ette ärra arwata , ent perrast ei wõtno ennamb haino . 
Kohtomõistus . 
Kunna Johann Potari õigel terminil omma tallo renti ei olle ärra masno , sis peap temma sel 23 Aprilil 1878 a. Hindoalla tallost wälja minema , ja ei wõi üttegi kahjotassomist mõisawallitsuse käest nõuda . 
Se Kohtomõistus sai kohtonkäüijle kulutedus , ja § 73 ja 774 Tal . 
säd . 
ram . 
1860. a. ärraselletedus , mis oppust andwa suremba kohtonkäümissest , ja mõisawallitsus jäije selle mõistmissega rahhul , ent Johann Potari tolleperrast mitte , et mis tedda tallost wälja mõistedi ja wimate sai neile § 881. perra se trükkito oppuse leht wälja antus . 
Päkohtomees Jürri Waldmann Kohtomees Tanil Oinas Kohtomees Tanil Purge Kirjotaja : / P.Haberland / Copia III Kihhelkonna Kohtu sadetu 

</sisu>
</protokoll>
