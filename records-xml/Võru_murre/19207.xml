<protokoll>
<head>
<vald>Võru murre</vald>
<aeg>xx.xx.1866</aeg>
</head>
<sisu>
Nr 47 Kahkwa kog . 
kohtu een sel 12 September 1988. 
Kaiwas Karl Leplandi naine Lisa et Fritz Hüssi zigga om temma kartohwli ja kartohwlit ülles zongnu se läbbi om temma Fritzi kartohwli lännu kartohwlit asemele wõtma mes Zigga olli kurja tennu , sis om Fritzi naine tullu , ja jälle Karli kartohwli lännu ja kartohwlit wõtnu , Karli naine om tullu ja tahdnu käest ärra wõta sis om Fritzi naine Karli naisele tannu pääst kisknu ja maad wastu wisanu ja Karli naise mahha tõuganu n . 
suust werre wälja löönu . 
Ette tulli Fritz Hüssi naine Lenu ja ütel et temma zigga om kül Karli kartohwli lännu se pääle om Karli naine jälle tema kartohwli lännu säält kartohwlit asemele wõtnu , sis om temma ka Karli kartohwli lännu selle et Karli naine omma lubbaga temma kartohwli läits sis om Karli naine tullu ja tema tannu pääst ärra tõmanu , sis om temma ka Karli naise tannu pääst ärra tõmmanu , ja pikembalt ei olle sedda tülli ollu . 
Kohhus mõist et naise essi omma teine teisele kohtu ärra mõstnu ilma et olles kohtumeest omma kurja kaema kutsnu maswa kumbgi naine 1 rbl trahhwi maeste ladiku et tõine kõrd ennamb tülli ei lähha . 
Mihel Musting Rein Oinberg Jakob Lepland 

</sisu>
</protokoll>
