<protokoll>
<head>
<vald>Võru murre</vald>
<aeg>xx.xx.1868</aeg>
</head>
<sisu>
Kahkwal sel 6 Mail 1868. 
Kaiwas Wõika karjamõisa karjus Jaan Mikkelsaar , et se mõisawallitsus ei olle mitte tema palka wälja masnu ülle 4 aasta 19 Rubla . 
Palga wälja masmise aigo olles mõisawallitsus ütelnu , et se jääb trahwis eddimatse aasta 3 Rbl , et kesw olles ärra ollu söödetu ja tõise aasta 2 Rbl , et sussi om sikka ärra söönu ja kolmanda aasta 4 Rbl , et üts sikk om ärra külmetanu ja neljanda naasta 10 Rbl , et sussi om kaits sikka ärra söönu . 
Sel 27 Mail . 
Üttel mõisawallitsus , et temma om egga aasta karjussega palga selletanu ja temal mitte seda asja meelen ei olle ent perramatse aasta , sel 1867 aastal , 10 Rbl om temma se eest ärra wõtnu , et karjus om kaits sikka wije aasta wannu mõtsa jätnu ja soel lasknu ärra süwa ja karjusel ei olle mitte se õige kõrraline karjane ollu ja ütte latsega karja oitnu . 
Kohhus mõist , et se perramatse aasta trahw peab pooles minnema ni , et 5 Rbl karjusse kahjus jääb ja wiis Rbl mõisale . 
Jaan Mikkelsaar mitte sega rahhul es olle sis sai se protokol sel 31 mail Keiserliku kihhelkonna kohtu sadetus . 
Päkohtumees J. Rämman Abbi Peter Urgand Abbi Jakob Parmson 

</sisu>
</protokoll>
