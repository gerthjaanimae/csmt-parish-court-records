<protokoll>
<head>
<vald>Võru murre</vald>
<aeg>xx.xx.1868</aeg>
</head>
<sisu>
Kahkwa kog . 
kohtu een sel 3 Junil 1868. 
Kaiwas Daniel Berg , et Mikka Hamkowi wäär naine Marja om kolmapäiw temma kopli tullu ja säält haina põimnu . 
D. Berg om zirpi käest ärra wõtnu , sis om naine ärra lännu ja pääle se jälle taggasi tullu ja jälle põimnu , sis om Mikka Hamkow tullu ja ütelnu , et temma om käsknu naisel põima . 
D. Berg om ütelnu : se om minnu ja minna pean se eest wastutama , sis om Mikka põksit mahha ajanu ja D. Bergile perst näidanu ja ka D. Bergi abbikasat om teodanu , et om pennega latsi tennu . 
Sel 1 Julil . 
Ette tulli Mikka Hamkow ja ütel , et tema naine ei olle mitte koplist haina põimnu , om ennegi nõggese puhma põimnu ja se pääle om temma kül D. Bergile perst lakku andnu , et D. Berg olles ütelnu : minnu kult kannab ka ni samma meddalit kui sina . 
Ja D. Bergi naist ei olle temma mitte nännu nink ei olle pennest middagi kõnnelnu . 
Tunnistaja Saara Waaks ütel , et temma om kulu kui Mikka Hamkow om D. Bergi naist sõimanu , et D. Bergi naine om Orrawa mõisan pennega latsi tennu ja om ka koplist hainu põimnu . 
Kohhus mõist Mikka Hamkow peab D. Bergile se teodamise eest 3 Rubla masma , et D. Bergi krundil ellab ja tohhib weel sõimata . 
Jaan Rämman P. Urgand Jakob Parmson 

</sisu>
</protokoll>
