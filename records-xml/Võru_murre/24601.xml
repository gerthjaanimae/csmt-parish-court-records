<protokoll>
<head>
<vald>Võru murre</vald>
<aeg>xx.xx.1868</aeg>
</head>
<sisu>
Kahkwa koggokonna kohtu een sel 11. 
Märzil 1868 1. 
Andis Pedu Obrand sin kog kohtu een ülles , et Wõika karjamõisa kubbijas Wido Ritsing om minnewa aasta ommi ziggu mes 14 tükki om ollu , mõisa wilja rõuke pääl södnu , ja kui om nännu keddagi mõisa poolt tullewast , sis om lasknu ärra ajada , Peep Obrand om sedda asja wallitseijale ülles andnu ja sest ei olle ka middagi wälja tullu . 
2. 
Om Widu Ritsing 2 / 3 wak alla küttiskeswa Wõika mõisa maa pääle tennu , mes tarwis ka ne hao om teomeistel raggoda lasknu , ja õlled külla ärra müinud , ka om Widu minnewa aasta 1 / 3 wak ma küttis rükki ja 1 / 2 wak maa kost poole nisust ja pool karas om tennu ja kaits tükki linna Wõika mõisa nurmen ollu , ka need õlled es rükkist om saanu om külla ärra müinu . 
3. 
Widu Ritsing wõttab rehhemand wilja wasta sis wõttab keik wakkad ni kui kuhhi pääl saisap , ja kui om Herrale kaaru Tartu saadnu , sis om wakkad nii triknud , et Tartun om pudus tullu . 
4. 
Om Jaan Obrand Wõika mõisa rehhe man haggande sissest 1 wak rükki leidnu , sis om rehhe pap Jaan Urgand tedda pallelnu , et mitte seda asja ülles es anas . 
Jaan Obrand om ne röad mõisa toonud , ja perrast om weel üteltu , et J. Obrand olles omma rükki koddust toonu , ka om rehhepap se samma kõrd kubbija tarre kottiga wilja winu . 
5. 
Mõisast wijas egga päiw Wõikale üts am praka mes Wido Ritsing keik ennambist omma ellajile ärra wõttab ja mõisa ellajile wäega weidi saap . 
6. 
Om W. Ritsing omma lambit mõisa wilja rõuke pääl södnud ja kui ommad lambat om rammun ollu sis om koolmeistre poole ommad lambad winu ja koolmeistre lambad henda poole jälle sööma toonu . 
7. 
Om Wido Ritsing Wõika Paapu mõtsawargusega kinni wõtnu , sis om W. Ritsing pandnu Paapule trahwis 2 näddali päiwad tetta , ja perrast kui Paap om Widu Ritsinget pallelnu , sis om Widu 1 mödi linna seemnit Paapu maa pääle külwnu , ja sis om jälle tassa ollu . 
8. 
W. Ritsing om rehheman 3 kord wakkaga tulutetu keswi lasknu tõiste unnikute panda ja ütelnu neid ei wõi aita wija Herr nakkab neide perrast tõrrelema , et kõhnad omma ne ei kõlba muijale kui lehmile . 
9. 
Ütlep Jaan Obrand , et üts kõrd om temma rehhele lännu ja om leidnu rehhe alt kottiga ütte wakku assa üssätsit , ja Widu om rehhepapile ütelnu , wii ne purru terra ja walla hobbese rehte . 
10. 
Johhan Linder ütleb , et W. Ritsing om temma pääle ilma süita katte aasta eest säratse juttu teenu , et Johan Linder olles Wõika aidast 16 wak keswi ja karust ei tia arwuge , kui palju ärra warrastanu , ja J. Linder ka se eest Wõrro turma pantu , kes J. Linder arwab , et Wido henda töö olles ollu . 
11. 
Saawad W. Ritsingel egga asta paar kolu linnu müija ja om Widul se linna töö man ennamb teggemist kui mõisa tööga . 
Ja ka mõisa ipski omma linna pääle kassumisse aigo külwap . 
12. 
Widul peap ka kohtumehhe Rein Oinbergi aidan wilja kotte ollema , mes ka mõisa kubbijas Jürri Lindok om kaenu ja ütelnu , kui 4 aastat wilja terra ei kaswa , sis wõib Widu üks weel omma wiljaga läbbi saada . 
13. 
Jakob Lepland üttel , et temma om Jürri Silla naisega üts kõrd ööse kokku saanu Wäikse Wirksu kõrzi mant ütten tullema . 
Jürri Silla naisel om jahhu kott pääl ollu . 
Jakob on naise käest küssinu kost temma neid jahhu toob , sis on Jürri Silla naine ütelnu minna toi Wõikalt Widu käest moona jahhu zeole anda . 
14. 
Peep Lepmann ütel , et Jürri Sild om üks neide käest passulat winu hendale jahhu kalu . 
15. 
Jaan Rääman ütel Jürri Sillal om nüüd wel 4 wakka rükki temma aidan mes Jürri om ütelnu , et temma om need röad köstre käest toonu . 
16. 
Ka ütel Josep Jusäär , et Wido om Süwwäauwa koolmeistrele , kes Wõika karjamõisast tahtnu rendi pääle wõtta ütelnu , et ei kõlba wõtta , et Wõika maa ei kõlba kohhegi ja ei sa mitte seemet taggasi . 
Se asja tunnistaja omma : Pedu , Jaan ja Peep Obrand Josep Jusaar Josep Runing Paap Jõks 17. 
Karli Lepland ütel , et minnewa talwe om Hendrik Rumaski omma hobbesega mõisast üte korm rükki toodu , Wäikese Wirksu silla pääl om hobbene ärra wassinu ja sis om Karl Leplandi kaubelnu sedda wilja Lewako külla wima . 
Mes ka wallitseija mõnne näddali eest teeda saanu ja Karl Leplandi ja Widu Ritsinge Lewako külla saadnu sedda asja kullema , ja jud olli se willja jo säält ärra Tartu winu . 
Ja judi pois om weel ütte tükki linnu takkast perra winu . 
18. 
Peter Kübbar ütel , et minnewa kewade om mõisa lina temma pool kolgitu ja temma om kubigetega käint linna warrast wälja otsnu . 
Ette tulli Widu Ritsing ja ütel , et se om keik wõls , mes mõisa om lubbanu sedda om temma tennu ja mes keelnu sedda jätnu . 

</sisu>
</protokoll>
