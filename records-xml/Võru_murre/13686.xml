<protokoll>
<head>
<vald>Võru murre</vald>
<aeg>xx.xx.1886</aeg>
</head>
<sisu>
Ette tulli Johan Uggur ja kaibas , et tema endine peremees Jaan Härm om temale palka wõlgu 5 Rbl . 
raha ja üts koorma hainu . 
Jaan Härm wastud kaibuse pääle , et temal om ennegi 4 Rbl . 
massa ja temal olli leppitü sulasega 25 Rbl . 
raha ja 4 mõõtu kaaru maha külwa 1 wak kartuhwlid maha panda ja koorma hainu , ent ära om mastu 21 Rbl . 
kaara , kartohwli omma ära saanu nii sama ka haina , ent 4 Rbl . 
om küll temal masmada , ent seda 4 Rbl ei massa tema mitte selle et sulane om haigusega 3 nädalid ära wiitnu . 
Johan Uggur ütles , et tema ei ole seda haina , mis peremees paknu , mitte selle wasta wõtnu , et ne haina olliwa samblise ja se kolm nädalid jäi selle teenmada , et tema raggi oma jala ära ja pääle selle es wõtta peremees ennamb teda teenistuste , kui jalg terves sai . 
Jaan Härm ütles , et tema es wõi ennamb selle teenistuste Johann Uggurit wõtta , et tema olli jo tõise poisi wõtnu . 
Jaan Härm ütles ka weel , et sulase naine ei ole ka omma leppitu aiga suwel ära teenu ja om puudus jäänu 5 nädalid . 
Johan Uggur ütles , et naine om ka täwweste kõik ära teenu . 
Mõistus : " Et neidel henda wahel selgembat seletust es saa , sis massab Jaan Härm Johann Uggurille 4 Rbl katte nädali aja seen wälja ent se haina nõudmise kaibus jääb tühjas , selle et Jaan Härm hainu om paknu Johan Uggurille . 
" Se kohtu mõistus om § 773 ja 774 perra kuulutedu ja oppusleht wälja antu . 
Pääkohtumees : K. Lõhmus [ allkiri ] Kohtumees : T. Pild [ allkiri ] Kohtumees : Kal Grundhal [ allkiri ] Kirj . 
asemel : P. Normann 

</sisu>
</protokoll>
