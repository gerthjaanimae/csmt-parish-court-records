<protokoll>
<head>
<vald>Võru murre</vald>
<aeg>xx.xx.1887</aeg>
</head>
<sisu>
Ette tulli Otto Iwanowitz Panikowitza kandori alt ja kaibas , et tema om lasknu Jakob Woital werd ja Michel Harro om teda toonu werd laskma , ent nüüd ei maswat Michel Harro seda were laskmise raha ära ja tema nõud seda werelaskmise raha 85 Kop . 
wälja mõista . 
Michel Harro wastud kaibuse pääle et tema om küll se werelaskja toonu ent masmine olli iks Jakob Woital ja tema ei ole midagi massa . 
Jakob Woit wastud , et tema om sest laskmisest ennamb halwa kui hääd saanu sest werelaskja om tema soone katsgi raggonu ja tema ei massa mitte midagi werelaskjalle ja werelaskja om temal wäga palju werd ära lasknu , et tema weel selle haawa terwes saamise pääle om 4 Rbl . 
ära kulutanu . 
Werelaskja Otto Iwanowits üttel weel , et Jakob Woit om esi selle haawa wallale leotanu selle om palju werd joosknu . 
Mõistus : Et Michel Harro ennegi se werelaskja om toonu , ent massa olli Jakob Woital , sis massab tema se 85 Kop . 
Otto Iwanowitschile 2 nädali aja seen wälja . 
Se kohtu otsuistus om § 773 ja 774 perra kuulutedu ja oppus leht wälja antu . 
Pääkohtumees : K.Lõhmus [ allkiri ] Kohtumees : Jaan Oppar [ allkiri ] Kohtumees : Karl Grünthal [ allkiri ] 

</sisu>
</protokoll>
