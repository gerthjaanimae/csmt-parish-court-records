<protokoll>
<head>
<vald>Võru murre</vald>
<aeg>xx.xx.1877</aeg>
</head>
<sisu>
Ette tulli soldat Adam Tens ja kaibas , et kui temma nisse niitno , sis ollew Hendrik Pudersell temma perremees tedda hirmsahe lönu ja käskno tedda töö mant ärra , kelle päle temma ka ärra lännu , ja nõudis omma lömise eest 300 rubla wallo rahha . 
Selle päle kutsuti Hendrik Pudersell kohtu , ja loeti eensaiswa kaibus ette , ja temma es ütle Adam Tensi lövat , weel wähhamb tedda töö mant ärra käskno ollewat . 
Helse Blum , Peteri naine andis tunnistust , ettemma ei ollew Adam Tensi lõmist , mitte nännu , jasedda kül kuulnu kui Adam Tens üttelno ärra tulle riistaga ni wäega liggi , selle päle käsknu Hendrik Pudersell jalla päält Adam Tensi naist tööd mant ärra minna . 
Kohtomõistus : Kunna lömisse ülle tunnistust ei olle , mõista meije sedda kaibust tühjas ja Adam Tens Peap ikke Hendrik Puderselli manno teenistuste jäma . 
Se kohtomõistus ja kohtonkäijie kulutedus ja § 773 , 774 Tal . 
säd . 
ram . 
1860. a. ärraselletedus , mis oppust andwa suremba kohton käumisest , ja Adam Tens es jä tolleperrast selle mõistmisega rahhul , et mis tema kaibus tühjas mõisteti , ja lubbas Wõrro maakohtun kaiwada , ent Hendrik Pudersell jäie rahhul ja vimate sai neile § 881 perra jo trükkito oppuse leht välla antus . 
Päkohtomees : Jürri Waldmann XXX Kohtomees : Tanil Oinas XXX Kohtomees : Tanil Purge XXX Kirjotaja : / P.Haberland / 

</sisu>
</protokoll>
