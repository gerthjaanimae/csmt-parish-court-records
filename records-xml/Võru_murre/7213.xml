<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Ette tulli Karl Tõnnis ja kaibas et Michel Uggur , Johann Erik ja Adam Pawel olewat temä poeale Andre Tõnnisele 15 witsa lööki andnu Michel Ugguri kõlgusen kui Andre Tõnnis perremehe mant wallale sanu ja Michel Ugguri kõlgusen magganu , sest temal olnu Michel Ugguri sulasele massa 1 / 2 N tubbakat ja 1 patron nink selle perrast lännü ka sinna maggama . 
Karl Tõnnis nõwwap 50 Rbla walu rahha sest temä poig olewat 4mast Junist kuni seni ajani rohho all olnu . 
Michel Uggur ütles et Andre Tõnnis olli jo üts kõrd mino pool olnu ja sis keli mina temäle ärra sinnä tulemast nink sis olli temä ösel jälle mino kõlgusehe tulnu ja tahtse mino aida ust mahha murda sis wõtti mina Johann Erik ja Ado Pawel mano ja lassi Ado Pawelil temäle 15 witsa lööki anda . 
Ado Pawel ütles et Johann Erik ja Michel Uggur kässiwa minol ja sis leije mina Andre Tõnnile 15 kerget witsa lööki . 
Johann Erik ütles et Andre Tõnnis olli ilma perremehhe käest lubba küssimata kõlguse tulnu nink ses lätsi mina ka sinna ja Michel Uggur küsis Andre Tõnnise käest et mes sina siin otsit nink sis üttel Andre Tõnnis et kui sina minno putut kül mina sis sinno löwwä nink sis peije mina tedda kinni ja annimi temäle latse witsu . 
Moistet : Andre Tõnnise pesmise eest peap Michel Uggur 1 Rbl . 
Johann Erik 1 Rbla ja Ado Palwel 1 Rbla Karl Tõnnisele walu rahha masma . 
Se moistmine om § 773 ja 774 perrä kulutedu ja oppus leht wälja antu . 
Pääkohtumees K.Lõhmus [ allkiri ] Kohtumees Peter Kallm [ allkiri ] Kohtumees Jaan Oppar XXX Kirjotaja J.Jõgewa Karl Tonnis protokoll wälja sanu sel 7 Aug. 1885 

</sisu>
</protokoll>
