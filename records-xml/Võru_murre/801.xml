<protokoll>
<head>
<vald>Võru murre</vald>
<aeg>xx.xx.1876</aeg>
</head>
<sisu>
Anna Nummert kaibas sisse , et se moisa kärner Johann Rättsep ollewa temmäga iholikko seggamist piddano ja ütte latze saano nink nouwab latze ülles piddamise tarbis Johann Rättsepi käest 150 Rb Märdipäiwal 1874 ollewa Joh . 
Rättsep eddimäst kõrda temma man maggano ja pääle tolle weel mitto kõrda . 
Johann Rättsep ütleb et Anna Nummert ollewa esi temmä tarren käino nink ennegi üts kord temmäga maggano sel 18 Aprilil 1875 ja rahha massno 5 Rb ja pääle tolle weel üts rubla . 
Joh . 
Rättsep ütleb et temä mitte tolle latze essä ei olle nink ka middagi massa ei tahha . 
Anna Nummert ütleb et temmä 5 Rb mitte sano ei olle ennegi üts Rb kül mõssu parrandamisse est palkas . 
Moistetud ess sa middagi selle et üttegi tunnistust ei olle nink ao perrä ei käi ka mitte ütte sest Anna Nummerti poig Johann Nummert om sel 1. 
Nowembril 1875 sündino . 
Se moistmise otsus sai Anna Nummertile ja temmä estsaisä HansimikkoPeeb Kergele ette loetus nink selletetus et kui rahhu ei tahha olla siis peäb temma 8 päiwa sissen Ütte Keisrlikko 7 T. Kihhelkonna kohto sisse omma kaibuse sisse andma muidu kaob kaibuse oigus . 
Päkohtomees Mihkel Kolga xxx Kohtomees Peter Jaanimäggi xxx Kohtomees Jaan Wenzli xxx Kirjotaja W. Ackel 

</sisu>
</protokoll>
