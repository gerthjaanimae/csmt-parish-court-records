<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Ette tulli Peter Ollesk ja kaibas et Peter Põld olewat tema pole maad nüüd 30-nel Junil käest ärra wõtnu kui temäl jo tõug ärra olli tettü nink Peter Põld ilma märatsegi õiguseta temä maija tulnu , sis nõwwap kolme inemise monas 10 wakka rükki , 10 wakka keswi ja 10 waka karu ja 150 Rbla rahha selle eest et pole maad käest ärra wõtnu nink temä perre nüüd ilma töö ja ilma sögita om nink ka talwel ni palju ellaja sööta kui kulup nõwwap Peter Ollesk . 
Peter Põld ütles et neide waeste laste wöörmündre Jakob Erik ja Peter Erik omma kül tahtnu pool seda Korgesare waestelaste maad mino kätte piddada anda palga eest kuni ne aleälitse latse täwweeälises sawa , ent Peter Ollesk ei ole mitte poolt maad minu kätte andnu enge om tõug üle kigge mahha tennü nink nüüd andsewa wöörmundre pool haina maad ja pool rükki ja pool rüä maad mino kätte . 
omma surma pole sedda maad lubbanu omale perrajänu naisele kuni selle surmani pidda , nink kui sis wäikese latse üles omma kaswatedu sis jääp se pool maad Jaan Olleskile ja Alexander Olleskile perrändädada nink selle põhja pääl ja koggukonna kohtumoistmise perra sest 20 Aprilist 1884 Nr 74 mes ka Kreiskohtust om kinnitedu et se maa pole , sis olemi rüä ja rüämaa ja haina maa poles andnu nink olemi Peter Põld enne sinnä pole maa päle neile waesile latsile töömehhes pandnu . 
Ent Peter Ollesk om weel sedda maija perran essä surma lasknu ärra laggoneda ja kahju sada , sest kaddonu Johann Ollesk olli lauda palki raggonu neid om Peter Ollesk mõtsa ärra mäddaneta lasknu ja ei ole hones ehhitanü nink om ka laste jaggo haina maad wälja mönü ja hendäle ennämb tennü nink perran Kreiskohtu moistmist om Peter Ollesk weel selle wäikeste laste pole maa päle ka tõwwu tennü üle kohtu keeldmise . 
Peter Ollesk ütles et sel 5 Aprilil 1885 om Hell Põld minoga tõisilde leppingu tennü nink selle põhja päle ole mina tõwwu üle kigge tennü . 
Se lepping om : 
Missol sel 15 April 1885. 
Man olliwe : Pääkohtumees K.Lõhmus Kohtumees Peter Pranz Kohtumees Peter Kalmann KorgesarePeter Ollesk lassep Hell Põld ' ul oma ja se waeste laste maa päle hendäle maja üles tetta ja annap 3-me wakka ole maad temale piddada kuni Hell Põld elap nink 3 aastat om se maa ilma massuta ent kolme aasta perrast massap renti 2 Rbla wakka maa eest 10 aastat eddesi nink 10-ne aasta perrast woip se rent mudetus sada . 
Se Jallaja niit saap ka Hell Põld kätte . 
Peter Ollesk XXX Hell Põld XXX mansaisja olli Peter Põld XXX Kohtu allkirjut . 
vöörmündre Peter Erik ja Jakob Erik ütlewa et meije ei ole sedda leppingut lubbanu nink ei ole ka Peter Ollesk ka sedda leppingut piddanü . 
Moistet : Kreiskohtun kinnitedu kogokunnakohtu moistmise perra sest 20 April 1884 om Peter Olleski kaibus tühhi nink jääp iks pool maad neile tõisile waesile latsile nink et Peter Ollesk kewwade tõwwu om tennü üle kigge maa sis massap temä selle eest kewwadese protsenti terwe maja eest ent rüä ja rüämaa ja hainamaa peap poles piddama et eddes piddi Peter Olleski käen pool maad om nink pool neide tõiste waeste laste jaos jääp wöörmündride hole ala . 
Se moistmine om § 773 ja 774 perra kulutedu ja oppusleht wälja antu . 
Pääkohtumees K.Lõhmus [ allkiri ] Kohtumees Peter Prants [ allkiri ] Kohtumees Jaan Oppar XXX Kirjotaja J.Jõgewa 

</sisu>
</protokoll>
