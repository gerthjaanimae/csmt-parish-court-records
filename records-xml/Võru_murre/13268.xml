<protokoll>
<head>
<vald>Võru murre</vald>
<aeg>xx.xx.1887</aeg>
</head>
<sisu>
Protokoll Nr. 145 perra 19. 
Dezembrist 1886 aastal tulle ette tunnistaja Johan Toll ja üttel wälja , et Johan Kerra om temale kõnelnu , et Andre Hollo lännu pakku tema joosknu takkan ja löönu Andre Hollole ütskõrd , se sadanu maha , ja tema löönu weel kats kõrd . 
Johan Kerra wastud kaibuse pääle et tema om Andre Hollod omast usajast wälja ajanu se lännu pakku ja tema käsknu saisma jäija , ent Andre Hollo ei ole jäänu saisma , ka om Andre Hollo tema maija tüknu ja kui tema sis wasta lännu , sis wisanu Andre Hollo temale puuga , ent takkan om tema küll Andre Hollod ajanu , ent lõõnu tema küll ei ole , ennegi om kübbara pääst ära wõtnu et Andre Hollo tagasi es tule . 
Andre Hollo palleb mõistust ära tetta , et Peter Rappel muud ei tija kui seda , et tema sääl majan käwwe . 
Mõistus : Et Andre Hollo ööse Johan Kerra majan om käünu ja keelmise perra saisma ei ole jäänu , sis om tema kaibus tühjas arwatu . 
Se kohtu mõistus om § 773 ja 774 perra kuulutedu ja oppus leht wälja antu . 
Pääkohtumees : K. Lõhmus Kohtumees : Jaan Oppar XXX Kohtumees : Karl Grünthal Kirj . 
asemel / allkiri / 16. 
Januar A. Hollo ärakirja saanu . 

</sisu>
</protokoll>
