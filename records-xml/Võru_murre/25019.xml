<protokoll>
<head>
<vald>Võru murre</vald>
<aeg>xx.xx.1868</aeg>
</head>
<sisu>
Kahkwal sel 8 Julil 1868. 
Kaiwas Josep Kissar , et temma welli om temmale wõlgo ja ei massa mitte tema wõlga ärra , kes sel 1864. aastal om Jaani kätte saanu . 
1. 
Lehm 16 Rbl 55 Kop üts püt kallu - 6 - 66 Kop üts hobbene ostetu 27 - 50 Kop kolm wikatit ostetu - 1 - 35 - reerauwad ostetu - 1 - 40 - hobbese suitse ostetu - 50 - üts põrs ostetu - 1 - Summa 54 Rbl 86 Kop Sis olles temma welli Jaan temmale ütelnu : " Welli minna ei jõuwa sedda sulle massa " . 
Sis olles Josep Jaanile se wõlla 30 Rbla pääle jätnu , ni et Jaan olles kolme aastaga egga aasta 10 Rubla Josepile masnu ja sis olles se wõlg tassa ollu , ent Jaan ei olle seeni ajani ennamb masnu . 
Kui 10 Rbl ja 20 Rbl om weel masmata . 
Tunistaja omma Gustaw Zernand ja Widu Narusktrank . 
Ette tulli Jaan Kissar ja ütel , et Joseb om kül lehma ostnu ent mitte temale ja Jaan om suwwe aigo lehma piddanu ja 10 Rubla eest ärra müuinu ja se rahha Josepile andnu . 
Ja hobbese eest om Jaan 10 Rbl Josepile taggasi masnu . 
Wikkatit om Jaan essi looma rahhaga ostnu . 
Suitset om Jaan essi ostnu . 
Põrssa om ilma rahhata toodu . 
Ja ütel Jaan , et temmal weel Josepi käest mõdi linnasemmet Josepile mahha tenu nink leodanu ja ni kauwa kui wallmis tennu 5 Rubla ja ütte küllimitu alla kartohwlit mahha pandnu 3 Rbl ja Josepile andnu saja minna 5 Rbl Summa 14 Rubla Sel 19 Augustil Tunistaja Widu Narrusktrank ja ütel , et temma tijab , et Josepi rahhaga om lehm , hobbene ja kallad ostetu ja om kuulu , et 30 Rubla om sedda wõlga jäänu ja Jaan om lubbanu 3 aastaga ärra massa . 
Tunistaja Gustaw Zernask ütel , et temma middagi ei tija . 
Kohhus mõist , et Josep ütleb , et temma om Jaani käest 10 Rbl kätte saanu ja 20 Rubla weel saada om . 
Ja Jaani ütlemise perra om Josep 4 Rbl rohkem saanu , sis om se 4 Rbl Josepi 20nest Rbl mahha arwatu . 
Jääb weel neide wahhe 16 Rbl . 
Ja et neil se wahhel üttege tunistust ei olle , om kohhus se 16 Rbl pooles mõistnu , sis peab Jaan weel Josebile wälja masma 8 Rubla . 
Ja et Josep ütel et Jaan olles 2 mõdu maggasi rükki ärra sallanu , mes Josepil magasist wõedu olli , lähhab sest 8 Rublast 3 Rubla mahha neide maggasi rükki eest ja jääb 5 Rbl Josebile . 
Kristjan Rämman Jakob Parmson Peter Urgard 

</sisu>
</protokoll>
