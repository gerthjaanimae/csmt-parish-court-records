<protokoll>
<head>
<vald>Võru murre</vald>
<aeg>xx.xx.1886</aeg>
</head>
<sisu>
Protokolli Nr 12 perra tulli ette Karl Tedder ja ütles et mina küse Samuel Haki käest 5 Kop . 
eest wina ja massi rahha ärra ent Samuel Hak and minole 3me kopik eest ja rapputas ka weel sedda mahha , sis küse mina rahha taggasi , sis leije Samuel Hak minno nink sis wõtti mina karaffi kinni nink nemä ähwärdiwa minno ka püssiga laske nink tõmbsiwa weel perrast minno letti päle ja tahtsewa weel pessä , nink sedda woip tunnistada Johann Ismael ja naine ja Johann Weier ja Jakob Zirk . 
Johann Wannik ütles et mina näije enne et Samuel Hak ja Karl Tedder kisksiwa se wina karaffi tõine tõisel pool letti ent mina ei ole middagi tennü . 
Karl Lustig ütles et Karl Tedder olli rahha ärra masnud ja nõüdse wina nink Samuel Hak and ja rapputas pole mahha nink Samuel Hak leije enne Karl Tedder'ile kui Karl Tedder wina nõudse nink sis wõttiwa nemä ( kõrzi müja ) Karl Tedder kinni ja tahtsewa üle letti kisku , sis lätsi mina ka appi ja es lasse mitte sedda tetta . 
Johann Lang ütles et mina tõmbsi Karl Tedder kats kõrda kül säält larmitsemast ent muud mina ei ole tennü nink Samuel Hak leije kül Karl Tedderd ja tahtis Karl Tedderele karaffiga pähha lüwwä nink sis wõttis ka Karl se karaffi kinni , ent mina ei ole middagi tennü ja O.Scherer ähwäras ka Karl Tedder päle püssiga laske . 
Moistet : Karl Tedder peap 75 Kop . 
selle mahha waletu wina eest masma nink 48 tundi trahwis türmin olema . 
Se moistmine om § 773 ja 774 perra kulutedu ja oppusleht wälja antu . 
Pääkohtumees K. Lõhmus [ allkiri ] Kohtumees Tannil Pild [ allkiri ] Kohtumees Jaan Oppar XXX Kirjotaja J. Jõgewa D.Thom protokoll wälja sanu sel 28 Feb 

</sisu>
</protokoll>
