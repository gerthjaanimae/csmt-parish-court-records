<protokoll>
<head>
<vald>Võru murre</vald>
<aeg>xx.xx.1878</aeg>
</head>
<sisu>
Ette tulli Wannamõisa rentnik Jaak Jassik ja kaibas , et temmal olno minnewa kewwaja Soldat Kusta SAnder hendale aasta päle sullases leppitu , ja käerahha antu , ent aasta palk olno 35 rubla ja 1 / 2 wakkala linnaseemed mahha külwa leppito , ja ka 5 Rubla palka ette antu , ja Kusta Sander teninu tedda ennegi 3 näddalit , sis jänu haiges ja lännu ärra , ja ollew seni ajani ärra jänu , ja pallel sädusse perra mõista . 
Sellepäle kutsuti Kusta Sander kohtu , ja loeti eensaiswa kaibus ette , ja temma ütles kül ni ollew , ja ka 5 rubla palka sanu ollewat , ni häste ka 3 näddali perrast ärra lännu , tolleperrst et temme haiges jänu , ja perremees ei ollew tälle haigusse ajal süwwa andno , ei ka terwes samisse eest hoolt kandno , ja päle to ei ollew tenistuste taggasi kutsnu , kui tema parrembas sanu , ja muidugi ollew temma kõhna tervussega , ja ei jõudwat rasket tööd tetta . 
Kohtomõistus : Kunna Kusta Sander kõhna terwussega , ja ka Jaak Jassik tema eest hoold ei kandno haigusse ajal , ni häste ka seni ajani tenistuste taggasi ei kutsnu , sis peap Kusta Sander to 5 Rbl Jaak Jassikule 14 päiwa aja sissen taggasi masma , ja Jaak Jassik peap tollega rahhul jäma . 
Se Kohtomõistus sai kohtonkäüijle kulutedus , ja § 773 ja 774 Tal . 
säd . 
ram . 
1860. a. ärra selletedus , mis oppust andwa suremba kohtonkäümissest , ja Jaak Jassik es jä tolleperrast selle mõistmissega rahhul , et mis weidi mõistedi , ent Kusta Sander jäije rahhul , ja wimate sai neile ka § 881 perra se trükkito oppusse leht wälja antus . 
Päkohtomees Jürri Waldmann XXX Kohtomees Tanil Oinas XXX Kohtomees Tanil Purge XXX Kirjotaja : / P.Haberland / Copia kihhelkonna kohtu sadetu . 

</sisu>
</protokoll>
