<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Sellsamal päiwal 5. 
April 1885. 
Man olliwa neesama . 
Ette tulli Jakob Wõso Karaskist ja kaibas et peremees Jaan Undritz Karaskist ei massa tema tütre Liinale palka 3 kuu teenista eest ära . 
Seesama Liine Wõso om suwel karjan käunu ja pääle selle ilma palga lepmata teenima jäänu , nõud 5 rubl . 
ja palles seda sisse nõuda . 
Ette kutsuti Jaan Undritz kes wastut et seda palka om palju sest ta om palka ja saanu 1 siidi rätt wäärt 2 rbl . 
50 kop . 
1 nelja nädali wanadune põrs 80 kop . 
wäärt pääle selle suwel teenista ajast ära wiitnu 5 nädalit kõttu tõbe põdenu , 4 nädalit pääkoolin käünu ja 20 päiwa muido ära wiitnu . 
Jakob Wõso pandse ette et räti annab ta tagasi sest ta olnu kingita , põrsa eest om masmata päiwa mes wiidet olnu pääle põdemise aja lepitu . 
Otsus : Et awalik et Liine Wõso teenistu ajan päiwi ära wiitnu , ent selle üle et see lepitu olnu tunnistus puudub Mõisteti see Jakob Wõso kaibus tühjas Mõistmine ja & 773 ja 774 om ette kuuludet . 
Kohtukäüja olliwa rahul . 

</sisu>
</protokoll>
