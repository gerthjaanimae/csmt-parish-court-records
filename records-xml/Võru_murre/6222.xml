<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Ette tulli Andre KõiwPanikowitsast ja kaibas et sel 4-tal Februaril tulnu tema Wõrro ladelt Illi kõrzi manõ sääl jonu tema 2 puddelid ollut ja olnu ka ütten Semon Semonowits ja Karl Antonow nink jänu kõrzi maggama . 
Sääl wõtnu Karl Antonow tema puhust 31 Rbla rahha ja luggenu üle nink pandnu jälle puhhu nink sääl tõstnu Ilja Nikitowits tema ree päle ja jänü essi Illi weski päle jahwatama ent ütten sõitnu Karl AntonowAndre Kõiwu ree pääl ja Semon Semonow sõitnu een nink Illi kõrzi mant 3 wersta eddesi löüdnü Andre Kõiw et temä rahha ärra om warrastedu sis arwap sedda rahha wargust Karl Antonow päle et se sedda rahha kõrzin wälja wõtnu wõtnu ja üle luggenu kui kõrzi mees Jakob Kerrä keeldnü et ärra putku tõise rahha . 
Karl AntonowPanikowitsastMokriki külast ütles et Andre Kõiw jäije Illi kõrzin jala kotti päle maggama ja olliwa mõllemba rahha kotti wälja puhust tulnu nink mina wõtti se rahha kotti sis üttel Jakob Kerra et lasse mina loe se rahha üle ja olli 46 Rbla nink mina ütli et mina wõtta se rahha henda kätte ja wastuta selle rahha eest nink panni sis se rahha jälle Andre Kõiwu puhhu taggasi nink sõidi mina kuni 1 werst ütten Andre Kõiw ree pääl kakse minu ree pürrüs katsgi ja mina lätsi ja naksi sedda parrandama nink Andre Kõiw ja Ilja Mikiwotsch sõidiwa eddesi , ent rahha mina ei ole wõtnu nink mina olli ka joobnu . 
Semon SemonowitschPankikowitsast ütles et se rahha saije Illi kõrzin üle loetus ja olli mino arwamise perrä 42 Rbla ja pand Karl Antonow se rahha taggasi Andre Kõiwu puhhu ja weijewa Ilja Mikitawitsch ja Karl Antonow se Andre Kõiwu ree päle ja naksimi sõitma , ent joobnu ollimi kiik . 
Kõrzimees Jakob Kerra ütles et mino arwamise perrä olli ka sedda rahha 31 Rbla nink Karl Antonow üttel et mina selle rahha eest wastutama kui mino walitsuse ala jääp ja pand se rahha Andre Kõiwu puhu . 
Ilja MikitowitschPanikowitsastTilike külast ei ole tulnu . 
Otsus : Et wargus üle 10 Rbla om , sis se protokoll Ütte Keiserliku Wõrro Maakohtuhe saata . 
Pääkohtumees K.Lõhmus [ allkiri ] Kohtumees Peter Pete [ allkiri ] Kohtumees Jaan Opar XXX Kirjotaja J.Jõgewa Protokoll ärra sadetu . 

</sisu>
</protokoll>
