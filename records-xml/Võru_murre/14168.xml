<protokoll>
<head>
<vald>Võru murre</vald>
<aeg>xx.xx.1881</aeg>
</head>
<sisu>
Ette tulli Peter Tuus Panikowitsast ja kaibas et Karl Pihhor ollewat temma poiga sel 2 Junil Kiwwiorra kõrtsin 12 N rasse puutükkiga pähhe lönu ni et pää lahki ja 2 hammast suust wälja lönü ja ollewat nüüd poig kottun haige . 
Peter Tuus nõwwap 100 Rbla omma poe lömise eest ja ollewat tunnistaja kõrtsimees Hindrik Erik ja Karl Irbe , Alexei Zerenki Panikowitsast Mildinä küllast . 
I Tunnistaja Hindrik Erik ütles wälja et minna es näe muud kui Karl Tuus sillestas Karl Pihhori habbenid ja ütles prassai nink Karl Pihhor känd henda ümbre , üttel kas tahhat ! 
nink sis olli ka pauk pään nink pois põrmandul maal . 
II Tunnistaja Karl Irbe ütles wälja et Karl Tuus sillestas 2 kõrd Karl Pihhori habbenid nink sis kargas Karl Pihhor ülles ja leije puuga pähha nink sis satte Karl Tuus mahha . 
III Tunnistaja Alexei Zerenki Skoikow ütles ka nisamma . 
Karl Pihhor ütles et üts mees kedda minna es tunne , kiskus kats kõrda minno habbenist nink et minna wina olli sanu sis woip ka olla et leije . 
Otsus : Et se üts suur lömine ol olnu sis Ütte Keiserliku Wõrro Maakohtuse protokoll saata . 
Pääkohtumees A. Wähhi [ allkiri ] Kohtumees K. Lõhmus [ allkiri ] Kohtumees Mihel Ugur [ allkiri ] Kirjotaja Jõggewa Protokoll ärra sadetu . 

</sisu>
</protokoll>
