<protokoll>
<head>
<vald>Võru murre</vald>
<aeg>xx.xx.1886</aeg>
</head>
<sisu>
Ette tulli Jaan Witkin ja kaibas et Johann Hak olewat temäga üts kuhhi hainu ütte tennü selle leppingu al et se olli Jaan Witkina haina ma , sis piddänü Johann Hak ni paljo hainu enne Jaan Witkinale wastu toma sis oles andnu Jaan Witkin se haina kuhhi jälle Johann Hakile , ent Johann Hak ei ole mitte hainu wastu tonu ja wenü se haina kuhja ärra ja jätnü enne 1 koorma perrä kus kolme koormaline kuhhi olnu sis nõwwap Jaan Witkin nüüd weel 25 puuda hainu Johann Hakki käest taggasi . 
Johann Hak ütles et mino naise essä Jaan Witkin lubbasi suwwel kiik ne ütte tettü haina minole sest et ne tilguse haina olliwa nink mina sis temäle suwwel hobbest oles andnu nink Jaan Witkini naine andis essi minole se haina kuhja poles . 
Moistet : Johann Hak peap 20 puuda hainu Jaan Witkinale weel taggasi masma . 
Se moistmine om § 773 ja 774 perra kulutedu ja oppusleht wälja antu . 
Pääkohtumees K. Lõhmus [ allkiri ] Kohtumees Tannil Pild [ allkiri ] abbikohtumees Karli Grundh [ allkiri ] Kirjotaja J. Jõgewa 

</sisu>
</protokoll>
