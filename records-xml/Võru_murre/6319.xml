<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Ette tulli Matli Kulla , mansaisja olli mees Andre Kulla ja kaibas et kui temä 6 aastat wana olnu sis tulnu tema Hindrik Hirti mano kaswolatses ja tonu ka üts lehm oma emä käest ütten , ent nüüd mehhele lännü ja Hindrik Hirt kaswulatse õiguse perrä kül ütte lehma andnu ent sedda emä lehmä ei ole andnu , sis pallep kohhut se lehm ka temäle ärra anda laske . 
Hindrik Hirt ütles et Matli Kulla tõije kül ütte lehmä ja mina möije se lehmä ärra 11-ne Rbla eest ent mina ole ka Matli Kulla kaswatanu ja mehhele pandnu nink ka üts lehm ütten andnu . 
KäbliPeter Sok ütles et se lehm saije Hindrik Hirti kätte antus et se jääp iks Matli Kulla hääs nink Hindrik Hirt piddi iks tõi lehma andma . 
Moistet : Et Hindrik Hirt ni norelt Matli Kulla henda mano om wõtnu ja tedda kaswatanu , sis peap Hindrik Hirt pool sest lehma rahhast se om 5 Rbl 50 Kop Matli Kulla häs weel perra masma . 
Se moistmine om § 773 ja 774 perra kulutedu ja oppus leht wälja antus . 
Pääkohtumees K.Lõhmus [ allkiri ] Kohtumees Peter Prants [ allkiri ] Kohtumees Jaan Oppar XXX Kirjotaja J.Jõgewa 

</sisu>
</protokoll>
