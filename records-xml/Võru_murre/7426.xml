<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Ette tulli Kiwwiorra kõrzimees Otto Markitant ja kaibas et sel 26el Aprilil 1884 olewat tema Schafferei kambrest akne eest tõstmisega ärra warrasted kus warras läbbi akne sisse lännü : 11 puddelid Likerid a ' 75 Kop 8 Rbl . 
25 Kop 2 puddelid Stalowoi wiina 90 Kop Summa 9 Rbl . 
50 Kop 
ja neile puddelide päle olewat hind tintiga päle kirjotedu olnu , nüüd olewat Gustav Raag ütte neid puddelid selle nummriga kõrzi mano taggasi tonu kui jälle wina ostma tulnu , sis nõwwap Otto Markitant nüüd Gustav Raag käest sedda wargust et Gustav Raag käest se warrastedu puddeli kätte sanu . 
Gustav Raag tulli ette ja ütles et mina ei ole mitte Otto Markitanti napsid warrastanu ja ei tija ka sest wargusest middagi nink Otto Markitant and essi minole 2 puddelid lainus ja mina weije ne puddeli taggasi ent sest puddelist mes Otto Markitant ütles min käest sanu olewat kus numbri 75 päle om kirjotedu sedda ei oleki mina Otto Markitantile winü ent mes mina weije sel olli Nr 40. 
Se puddel saije ka siin kohtu man Gustav Raagle ette näüdatus et kas om se samma puddel mis sina Gusta RaagOtto Markitantile olet winü , sis ütles Gustav Raag et se ei ole mitte se samma puddel . 
Tunnistaja Peter Silirowa Lutteri usku ütles wälja kui se puddel siin kohtun ette näüdätüs saije et se om tõtteste se samma puddel mes Gusta Raag tõije Otto Markitanti kätte . 
Tunnistaja Rein Markitant Lutteri usku tunnistas ka et se om sesamma puddel mes Gusta RaagOtto Markitanti kätte tõije nink Otto Markitant üttel sis et nüüd saije mina ütte warastedu puddeli kätte nink Gustav Raag üttel wasta et sina essi annite se puddeli minole . 
Pääkohtumees om sedda wargust üle kaenu ja löüdnü et akne een ei ole tabba olnu ja ei ole a üttegi puddelid perra jänü kus tindiga nummer päle olli kirjutedu . 
Moistet : Et tunnistuse perra sesamma puddli Gustav Raag om taggasi tonu , om arwata et Gustav Raag sest wargusest tijap ehk essi warras om nink peap Gustav Raag se kahjo 9 Rbla 15 Kop Otto Markitantile kuni Jürripäiwani 1885 wälja masma nink saap trahwis 25 witsa lööki . 
See moistmine om § 773 ja 774 perra kulutedu ja oppusleht wälja antu . 
Pääkohtumees K.Lõhmus [ allkiri ] Kohtumees Peter Prants [ allkiri ] Kohtumees Jaan Oppar XXX Kirjotaja J.Jõgewa Gustav Raag protokoll wälja sanu sel 4 Feb 1885 

</sisu>
</protokoll>
