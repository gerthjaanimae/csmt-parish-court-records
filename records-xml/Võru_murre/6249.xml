<protokoll>
<head>
<vald>Võru murre</vald>
<aeg>xx.xx.1859</aeg>
</head>
<sisu>
Tulli kaibussega perrenaine Liso Kerge ette , et sullane Juhhan Köller om tedda ossa tükki man pesnu ; sullasel om omma leib ütten olnu nink perrenaine om töise päiwa jaos leiba perra winu omma toise perrele nink keelnu ärra , et sullane Juhhan Köller ei tohhi mitte sest perra todu kottist leiba wötta , enge ommast kottist sest temmal om weel leiba olnu ; ent sullane ei olle mitte kuulnu enge lännu nink wötnu kottist leiba , perrenaine tahtnu kotti käest ärrawötta ent sullane lönu tedda wasta maad nink päle se weel leiwa kottiga sälga lönu . 
Se päle sai Juhhan Köller ette kutsutu , ent se üttel et perrenaine ei olle leiba suggugi andnu enge temma om piddanu happat suppi ilma leiwata söma , sis om temma lännu nink essi leiba wötnu , perrenaine ei olle tahtnu kotti anda sis om temma wäggisi kotti perrenaise käest ärra kisknu , ent lönu ei olle temma mitte , wimate kui kohhus temma käest weel küssis ütte nink töist , sis sai Juhhan Köller kohto wastu kroppis nink üttel kohtomeestele et na peawa su kinni piddama . 
Se eest laskis kohhus temmale 5 lööki anda . 

</sisu>
</protokoll>
