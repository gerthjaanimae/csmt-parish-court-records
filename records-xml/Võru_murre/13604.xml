<protokoll>
<head>
<vald>Võru murre</vald>
<aeg>xx.xx.1881</aeg>
</head>
<sisu>
Ette tulli Juhann Kanna ja kaibas et Michel Uggur ollewat temmale wõlgu 3 Rbla maja rahha ja 3 Rbla töö eest ja pallep kohhut sedda temmale wälja moista . 
Michel Uggur ütles et se om minno kaddonu esaga kaubeldu nink Johann es tulle ennamb perrast kontrakti teggema nink se 3 Rbl om kül antu käerahhas maa eest ent ahhi olli kiiki truupega ütten tetta ent Kanna teggi kül ka truuba nink nõwwap nüüd truupe eest ka massa , muud kui 1 Rbla olle kinna ahjo eest kül wõlgu . 
Moistet : Michel Uggur peap 5 Rbla Johann Kanna hääs kuni 13 April 1881 wälja masma . 
Se moistmine § 773 ja 774 perra kulutedu . 
Pääkohtumees A. Wähhi [ allkiri ] Kohtumees K. Lõhmus [ allkiri ] Kohtumees Peter Kallman [ allkiri ] Kirjotaja Jõggewa 

</sisu>
</protokoll>
