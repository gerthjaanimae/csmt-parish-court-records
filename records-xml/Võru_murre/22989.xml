<protokoll>
<head>
<vald>Võru murre</vald>
<aeg>xx.xx.1867</aeg>
</head>
<sisu>
Kahkwal sel 16 oktober 1867 Kaiwas Jürri Lindok , et temma om Jaan Parsoni käest sel kewwade lehma ostnu 4 poige emma ja om masnu sest lehmast 24 rbl ja 1 / 3 wk röa jahhu andnu , sis om J. Parson J. Lindoki pallelnu , et se J. Lindok tema käest ütte wanna lehma nüssa wõttas selle , et temmal se wanna lehm rasse soda om ja J. Lindok om ka lubbanu omma noore lehma ni kauwa kui süggisi Sahharipäiwani J. Parsoni kätte , ja sis olles piddanu J. Parson omma wanna lehma taggasi wõtma ja Jürri noore lehma kätte andma . 
Tunnistaja omma J. Lepland ja Johhan Dobre . 
Ette tulli Jaan Parson ja üttel kül õige ollewad , et temma ni om lehma J. Lindokile müinu , ent temma ei tahha lehma se perrast taggasi wõtta , et lehm suwwel pennist puretu om , mes läbbi lehm om põddenu . 
Tunistaja Johhan Dobre ütel , et Jürri Lindok om Jaan Parsoni käest lehma ostnu ja sis om Jaan Parson pallelnu , et J. Lindok tema wanna lehma wõttas henda kätte , et se wana lehm om rohkema sögiga ja sis and J. Parson J. Lindoki noore lehma jälle kätte ja wõtab omma wanna lehma taggasi . 
Tunistaja Jaan Lepland üttel ka ni sama kui Johhan Dobbre jo ütelnu om . 
Kohhus mõist , et Jaan Parson peab se wanna lehma taggasi wõtma ja se noore lehma Jürri Lindokile kätte kandma , selle et kohhus se lehma om ülle kaenu , et se lehm terw om . 
Päkohtumees Michel Musting Abbi Jakob Lepland Abbi Johhan Sepp 

</sisu>
</protokoll>
