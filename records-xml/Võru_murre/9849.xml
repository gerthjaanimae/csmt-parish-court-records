<protokoll>
<head>
<vald>Võru murre</vald>
<aeg>xx.xx.1886</aeg>
</head>
<sisu>
Ette tulli wana Kiwiorra kõrzimees Otto Markitant ja kaibas et nüüdne kõrzimees Johann Samarütel ei olewat temäle ärra masnud 1. säitse mõõtu rükki külwetu selle eest nõwwap 2 seemend , se om 14 mõõtu rükki . 
2. aida tabba ja henge , rehhe henge , 2 kambri henge ja wina kambre luk neide eest nõwwap 5 Rbla 3. kats süld puid ärra wõtnu nende eest mõtsa hinna perra 4 Rbla ja pallep kohhut se 9 Rbla rahha ja 14 mõõtu rükki temäle wälja moista . 
Johann Samarütel ütles et 1. sedda ei ole mino kontraktin et mina rükki eest pean masma nink 3 wakka ole mina enne rükki sanu . 
2. neist kukkest ja hengist ei tija mina ka middagi sest et minul moisaga ei ole leppitu middagi taggasi massa . 
3. neid katte süld puid ei ole mina ka mitte tonu wai hendäle sanu . 
Tunnistaja Hindrik Pap ütles et mino maa pääl olliwa ne Otto Markitanti puu a olliwa mino perra kaemise al ja ne puu olliwa ärra weetü nink meije löudsemi neid puid Kiwiorra kõrzi al . 
Tunnistaja Peter Kallew ütles wälja nisamma kui Hindrik Pap . 
Moistet : Johann Samarütel peap Otto Markitantile masma : 1. rüast 2 seemend , se om 14 mõõtu rükki 2. lukku ja hengi eest 5 Rbla . 
3. puije eest 4 Rbla ja om wälja massa 2te näddali sissen . 
Se moistmine om § 773 ja 774 perra kulutedu ja oppusleht wälja antu . 
Pääkohtumees K. Lõhmus [ allkiri ] Kohtumees Tannil Pild [ allkiri ] Kohtumees Jaan Oppar XXX Kirjotaja J. Jõgewa Joh . 
Samarütel protokoll wälja sanu sel 22 Januar 

</sisu>
</protokoll>
