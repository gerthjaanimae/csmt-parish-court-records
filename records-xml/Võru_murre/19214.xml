<protokoll>
<head>
<vald>Võru murre</vald>
<aeg>xx.xx.1866</aeg>
</head>
<sisu>
Nr 50 Kahkwa kr . 
kohtu een sel 10 Okbr 1866 Kaiwas Räppinalt Juhhan Karjus et temma om kaubelnu Daniel Leplandi hendale Wõbsu sõidma 50 kop eest . 
Kui omma sõidnuwa om Juhhani welli ütte 1 / 2 wersta pääl wasta tullu sis omma taggasi tulluwa , nink om lepnuwa et Wõbsu perrale es sa . 
20 kop se sõidu eest , ent Juhhanil om ollu 1 rbl Danieli kätte rahha antu om Daniel ärra paggenu ja rahha ja nahk mes Johhanil Danieli wangre pääl ollu ärra toonu . 
Kaiwetawa Daniel Lepland ütel et neil om ni kaub ollu tettu et kui ka Johhani welli enne Wõbsut wasta tulleb mas Johhan iks 50 kop ja selle nõud temma iks 50 kop Johhani käest . 
Ja Johhani welli olles käsknu temmal ärra minna ja sedda rahha henda kätte piddada et Johhani welli om ka Danielile 50 kop wõlgu ollu ja nahha om Johhan essi ärra wõtnu . 
Tunistaja Johhan Dobre ütel ka ni õige ollewat kui Daniel kõnnelnu om ja ütel et 20 kp pääle omma se sõidu perrast lepnuwa . 
Nahha om Juhhan Karjus essi ärra wõtnu Danieli wankre päält . 
Kohhus mõist et tunistaja ütlemise perra om Johhan omma nahha ärra wõtnu . 
Mas Daniel 80 kop Johhanile wälja ja 20 kop jääb sõidu eest . 
M. Musting Rein Oinberg Jakob Lepland 

</sisu>
</protokoll>
