<protokoll>
<head>
<vald>Võru murre</vald>
<aeg>xx.xx.1878</aeg>
</head>
<sisu>
Ette tulli Hanja walla mees Jaan Kõrtzmann ja kaibas , et tema penni johtunu jooskma Salusse mõisa ja sääl lasknu Juk Klasep tedda püssiga mahha , ja ollew ka ärra nillutus sanu , ja nõudis omma penni eest 10 Rubla . 
Sellepäle kutsuti Juk Klassep kohtu , ja loeti eensaiswa kaibus ette , ja temma ütles kül todda Jaan Kõrtzmanni penni mahha lasknu ollewat , selleperrast et ei teedno , waid arwano mõnne marro penni ollewat , ja et käsk olno Keiserlikko Wõrro makohtult , kiiki wõrit hulkijt penne püssiga mahha laske , ja temma ei ollew mitte penni ärra nilgunu , waid Tiislär laskno to penni ärra nilgo ja masno 50 kop . 
tolle eest . 
Kohtomõistus : Kunna Keiserlikko Wõrro makohtu käsk om kiiki hulkijt penne püssiga mahha laske , ja Juk Klassep ka ei teednu , et Jaan Kõrtzmanni penni olnu , sis mõista meije Juk Klasseppa sest trahwist prii , ja ei prugi Jaan Kõrtzmannile middagi massa . 
Se Kohtomõistus sai kohtonkäüijle kulutedus ja § 773 ja 774 Tal . 
säd . 
ram ! 
860. a. perra ärraselletedus , mis oppust andwa suremba kohtonkäümissest 

</sisu>
</protokoll>
