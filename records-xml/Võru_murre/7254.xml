<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Ette tulli wallawannemb J.Kuk ja kaibas et Siksali möldre Jakob Tirrul wõtnu 2 näddalid enne Jaani päiwa wee üles ni et kikke niitü arwata 3me wakka man wee al saisnu ja hain ärra mäddanü ja 2 jalga wessi niidü pääl saisnu nink 5 koormat hainu kaotanu selle wee perrast sis nõwwap 25 Rbla kahju tassomist sest kui Kuk päle Jaani päiwä sedda haina teggema lännü sis lasknu möldre jälle wee päle . 
Jakob Tirrul ütles et mina sääl piiri ei tija nink mino kontrakt ei kelä minol mitte wett üles wõtmast ei ka wallale laskmast kui J.Kuk arwap , sis woip tema moisawalitsuse wai perrisherrä päle kaibata . 
J.Kuk nõwwap möldre käest kahjo tassomist sest et möldre se wee üles om wõtnu . 
Kohtumees Peter Pranz om üle kaenu ja om löudnu et J.Kuke jao pääl om kül liggi 2 jalga wett saisnu arwata kolme wakka maa pääl . 
Moistet : Jakob Tirrul peap J.Kuk hääs selle haina maa eest 9 Rbla kahjo tassomist masma selle perräst et weski wessi J.Kuk'e niidü pääl saisap . 
Se moistmine om § 773 ja 774 perrä kulutedu ja oppusleht wälja antu . 
Kohtumees Peter Kallamn [ allkiri ] Kohtumees Peter Prants [ allkiri ] Kohtumees J.Opar XXX Kirjotaja J.Jõgewa 

</sisu>
</protokoll>
