<protokoll>
<head>
<vald>Võru murre</vald>
<aeg>xx.xx.1859</aeg>
</head>
<sisu>
Kaibussega olli moisa kirjotaja ette tulnu wargusse perrast et möldre pois Ado Rööm om kirjotaja kalla wörgo järwest ärrawarrastanu . 
Kirjotaja om sel 28dal Junil kallawörgo järwe pandnu nink töisel hommungul kaema lännu , ent wörk om järwest olnu wälja wöetu . 
Sepäle om kirjotaja nakkanu jälgi perra kaema , sis om kastetse haina pääl selgest nätta olnu et möldre pois , kes sääl samman nurme pääl om kündnu , om säält alla järwe weerde lännu õkwa sinna kottale kos kallawörk om järwen olnu . 
Ado Rööm selletas et temma kül järwe weren om käuno püssiga partse laskman , ent temma ei olle mitte , ei lootsikut weel wähhamb kallawörko näünu , nink ei olle ka mitte omma jallago lootsiko pole sanu . 
Ent et kirjotajal kats Tunnistajat om Moisa kubbias Jakob Trees , nink Tiisler Robert Heine , kes omma silmaga neid jälgi om nännu ; nink et se ilm woimata om et üts töine sedda om tennu , sest et keage es tija , kas wörko järwen om woi ei olle ; moistis kohhus tälle , Ado Röömole üts rahha trahw , eddimalt wörgo hind / : 1 1 / 2 R . h . 
:/ pool töist rubla höbbedat , nink wargusse eest jälle pool töist rubla höbbedat 16nel Juli ku päiwas massa . 
Ent Ado Rööm es olle sega rahhul , enge lubbas omma asja kihhelkunna kohtun laske selletata . 

</sisu>
</protokoll>
