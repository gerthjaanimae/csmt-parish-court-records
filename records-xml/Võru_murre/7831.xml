<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Ette tulli Johann Tuwwi ja kaibas et Siksäli möldre Jakob Tirrul jahwatap ja lassep temä niidu päle wee kostist 20 kuurmat hainu saap ent nüüd sedda haina ennämb tettä ei ole sanu kui 3 kuurmat , sis nõwwap selle 17 kuurma haina eest 170 Rbl kahjo tassomist nink niidü mäddänemise eest 50 Rbla . 
Möldre Jakob Tirrul ütles et Johann Tuwwil om essä perremees nink se assi om ka jo Maakohtun seletada nink sinnä niidü päle tulep ka tõiste krawide läbbi wett neide niidü päle nink se assi ei ole mino päle kaibata enge om se perrisherrä assi sest se om moisa weski nink mino kontrakt ei kelä mitte jahwatamist . 
Se kohhus om sedda hainamaad üle kaenu ja om tõtteste se hainama selle weski perrast kuhha lännü . 
Moistet : Et Jakob Tirrul 4 näddälid enne Jaani päiwa ja 4 näddälid päle Jani päiwa weskit wallale ei ole piddanü sis peap Jakob Tirrul masma Johann Tuwwile kahjotassomist 85 Rbla hainu eest masma . 
Se moistmine om § 773 ja 774 perra kulutedu ja oppusleht wälja antu . 
Kohtumees Peter Kallamn [ allkiri ] Kohtumees Peter Prants [ allkiri ] Kohtumees J.Opar XXX Kirjotaja J.Jõgewa 

</sisu>
</protokoll>
