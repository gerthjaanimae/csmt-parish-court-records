<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Ette tulli Widrik Eiche ja kaibas et Hindrik Pant , Jaan Rappel ja Jakob Kalmann olewat ka üle selle niidü linno weddänü kelle eest temäle Peter Panti kaibusen 2 Rbla kahjotassumist om moistetu sis pallep et neile ka sest kahjotassumiset jaggo pandas ja olewat tunnistaja Andre Pai . 
Hindrik Pant ütles et temä ei ole mitte säält üle niidü linno järwe weddanü . 
Jaan Rappel ütles et mina weije kül üts kuurma ent selle perrast ei ole Peter Pant mino päle kaibanu nink Hindrik Pant om mino kirwe jo trahwis ärra wõtnu . 
Peter Kalmann , Jakob Kalmanni essä ütles et mino poig ei ole ka üle Peter ehk Hindrik Panti haina maa linno järwe weddanü . 
Tunnistaja Andre Pai Lutteri usku tunnistap et Järwe Hindrik Pant lubbasi üle oma maa sel aastal linno weddada ja üttel et eddespiddi saap nätta mes saap . 
Moistet : Et Widrik Eiche jo 2 Rbla selle haina maa üle lina weddamise eest Peter Pantile kihhel kohtumoistmse perra peap masma nink Peter Pant tõiste päle ei ole kaibanu , sis om Widrik Eiche kaibus wasta Hindrik Pant , Jaan Rappel ja Jakob Kalmann siin kohtum tühjas arwatu . 
Se moistmine om § 773 ja 774 perra kulutedu ja oppusleht wälja antu . 
Pääkohtumees K. Lõhmus [ allkiri ] Kohtumees Peter Prants [ allkiri ] Kohtumees Jaan Oppar XXX Kirjotaja J.Jõgewa 

</sisu>
</protokoll>
