<protokoll>
<head>
<vald>Võru murre</vald>
<aeg>xx.xx.1866</aeg>
</head>
<sisu>
Nr 54 Kahkwa kr . 
kohtu een sel 31 Okbr 1866. 
Kaiwas Peter Parrind et sel 27 Okbr om temma poig Hendrik tedda pesnu . 
Hendrik om hobbese ärra münu mes neil essaga kokko estetu ollu . 
Essa rahha ollu selle hobbese eest antu 5 rubla ja Hendrikul 10 rubla . 
Hendrik om hobbese ärra müinu 3 r 50 kop eest ja om henda ärra jonu sis nakkanu omma naist pesma . 
Naine om pakku saanu , sis nakkanu essa naist pesma , essa om naisele appi lännu sa pääle om Hendrik jälle essat pesma nakkanu ni et essa pää ja suu katki pesnu , mes ka kohtu een essa näidas ja irmsast werritse olli . 
Sedda hobbese rahha m 2 r . 
essa kätte jaanu ja 1 r 50 kop Hendriku kätte . 
Ette tulli Hendrik Parrind ja ütel et se keig wõls om ja ütel et essa tedda olles tagga ajanu temma olles iks een joosnu ja essa nuijaga tedda tagga ajanu . 
Et tunistust ei olles jäi se asi saisma . 

</sisu>
</protokoll>
