<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Ette tulli Karl Tõnnis ja kaibas et temä lepnü oma poig Hindrik Tõnnis Andre Ugguri mano tenimä ja palk olnu 20 Rbla rahha ja pool mõõtu linaseemnid mahha tetta , ent nüüd om Andre Uggur 3 1 / 2 kuu perrast poisi tenistüsest wallale tennü sis nõwwap 20 Rbla aasta palka . 
Andre Uggur ütles et mina ei ole mitte Hindrik Tõnnis ' et ärra ajanu enge temä om essi ärra lännü mino tenistüsest ja sedda woip tunnistada Peter Liblik ja Peter Uibo . 
Tunnistaja Peter Uibo ütles et Andre Ugguril oli sitta talos ja sis üttel Andre Uggur Hindrik Tõnnis ' ele et sina wõit töö mant ärra minnä , mulle ei ole sinno waija , süwwä saat kuni pühhä päiwani ja se talos olli Redi . 
Tunnistaja Peter Liblik ütles et Andre Uggur käskis poisi wee perrä ent pois es lä , sis käsk jälle niidü päält hobbesid koddo toma , sedda ka pois es te nink sis pand Andre Uggur hobbese ägli ette nink käskis Hindrik Tonnisel äestämä minnä , nink Hindrik Tõnnis läts kül äestama ent olli ärra paenu ja hobbese ägli ette saisma jätnü . 
Moistet : Tunnistuse perrä om Hindrik Tõnnis süüdläne sis om temä tenistüsest wallale nink peap Andre Uggur temäle 5 Rbl . 
85 Kop . 
palka wälja masma . 
Om täüdet . 
Se moistmine om § 773 ja 774 perrä kulutedu ja oppusleht wälja antu . 
Pääkohtumees K.Lõhmus [ allkiri ] Kohtumees Peter Prands [ allkiri ] Kohtumees Jaan Oppa XXX Kirjotaja J.Jõgewa 

</sisu>
</protokoll>
