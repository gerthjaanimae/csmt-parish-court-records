<protokoll>
<head>
<vald>Võru murre</vald>
<aeg>xx.xx.1882</aeg>
</head>
<sisu>
Ette tulli Kristin Kranig , man olli Michel Pilt ja kaibas et Kristian Weisner ollewat temma käest suwwel 1881 15 Rbla rahha lainanu nink kui temma sedda rahha küssinü sis nakkanu Weisner temmaga taplema ja ei olle rahha masnud nink nõwwap nüüd lainatud rahha 15 Rbla ja pesmise eest 15 Rbla ja ollewat rahha lainamise man ollnu temma essa Willem Kranig Kristina essa nink ka pesmise man olnu temma essa . 
Christian Weisner ütles et minna ei olle mitte Kristin Kranig käest 15 Rbla lainanu ja ei olle ka temmale wõlgu nink kui temma tunnistuse wai kwitungi toop sis massa minna 3 kõrd se rahha wälja nink pesnud minna tedda ka ei olle enge kui Kristin Kranig minno warrastas ja minna temma käest wargus asja ärra wõtti sis olliwa ka tunnistaja Jakob Raudpu ja Jaan Russ ja Tijo Raudpuu . 
Otsus : Tunnistajat tõises kohtupäiwas ette kutsuda . 
Se otsus om kulutedu . 
Pääkohtumees A. Wähhi [ allkiri ] Kohtumees K. Lõhmus [ allkiri ] Kohtumees Mihel Ugur [ allkiri ] Kirjotaja Jõggewa 

</sisu>
</protokoll>
