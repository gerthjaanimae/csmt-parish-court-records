<protokoll>
<head>
<vald>Võru murre</vald>
<aeg>xx.xx.1866</aeg>
</head>
<sisu>
Nr 63 Kahkwa Kr . 
kohtu een sel 19. 
December 1866 Kaiwas Jaan Puksand , et temmal om enne Niggola päiwa haina kuhhi ärra lahhutu , mes Peter Kartman ja Jaan Mit olles ütelnu , et Daniel Lepland olles ööse hainu toonu ent nemma ei tija kost temma olles toonu . 
Ja nüüd om J. Puksand Kahkwa wörmöldre Peep Lepmanniga Daniel Leplandi poolt hainu leidnu , mes J. Puksand arwab oma hainuga kokku sündiwat ja kohtu een ka wõtta olli sel 2. 
Januaril 1867. 
Tunistaja Jaan Mit ütles , D. Lepland om pääle Niggola päiwa ööse hainu toonu , Peter Kartman om wäljast seisse tullu , ja ütelnu Jaanile , minne kaema Daniel tõi hainu , ent Jaan ei olle kaema lännu . 
Ette tulli Daniel Lepland , ja ütel et temma wennemaalt Rõsna küllast Wassila käest ne haina oma toonu , mis Jaan Puksandi hainuga kokko sündiwa , ja enne tuud ütel Daniel Märastu lohhust ne haina ollewat . 
Sel 23 Januaril 1867. 
Sel pääle sai kohtumees Jakab Lepland Daniel Leplandika Rõsna külla Wassila poole sadetust , kullema kas Daniel säält hainu ostnu olli , mes ka sääl olli üteltu et Daniel olles säält hainu ostnu . 
Ja kohtumees om Rõsnast haina üten wõtnu prowis kas neide hainuga kokku sünniwa mes Danieli poolt olli leidu , end ne Rõsna külla haina es süni mitte kokko neide hainuga mes Daniele poolt leitu olli , ja J. Puksandi haina kokku sündiwa . 
Tunistaja Peter Kõrtman ütel , et Daniel om eddimalt pikki hainu toonu ja perrast paari näddali eest om jälle Daniel hainu toonu ja mõllemba korra om ööse kikka aigu ollu . 
Mes ka Jaan Mit perrast üttel et D. Lepland kaits kõrda hainu toonu olli mes temma ei olle tahdnu edimalt ütelda . 
Se pääle ütel ka Daniel et temma kaits kõrd Rõsnast hainu toonu , mes temma enne mitte es olle üttelnu . 
Kohhus mõist et D. Leplandi tunnistus mitte kokku es sünni , eddimalt üttel Märastu lohhust ja perrast Wenne maalt om toonu . 
Se paali ka kohtumees wennemaal sedda asja kulleman käis ja ka prowi ütten tõi mes ka neide kottust leitu hainuga kokku es sünni . 
Ja sis jälle ütel et temma kaits kõrda wennemaalt hainu toonu mes ka D. Lepland eddimalt ülles es anna . 
Mõis kohus D. Leplandi südlasses ja peab Jaan Puksandile 5 Rbl . 
masma kahju tasumisesses ja tärmin panti et 26 Januarini peab käes ollema . 
Walla wannemb Paap Lepman Päkohtumees Michel Musting Rein Oinberg 

</sisu>
</protokoll>
