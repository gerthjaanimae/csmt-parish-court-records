<protokoll>
<head>
<vald>Võru murre</vald>
<aeg>xx.xx.1885</aeg>
</head>
<sisu>
Andre Kirst palles sedda protokolli üles kirjotada et temä annap oma maja ja ma suur 8 taadrid , omale tütrele Mai Kirstule ja selle mehhele perrändüses nink lassep ka Kreiskohtun wäimehhe Jakob Jasoni nime kontrakti kirjutada . 
Andre Kirst peap kuni oma surmani poolt sedda maad henda käen , se om 4ja taadri maa , ent perrän temä Andre Kirstu surma jääp ka se tõine pool maad wäimehhele ja tütre Maijele perrandada . 
Kui wäimees tahhap jo enne Andre Kirstu surma kiik se maa henda kätte wõtta , sis peap wäimees Jakob JasonAndre Kirstule 500 Rbla ütte kõrraga kätte masma . 
Kui maad poles piddawa , sis massawa kumbgi tütrele Lotta Kirstule ja Lisa Kirstule 150 Rbla jaos nink kui Jakob Jasna jääp ütsinda selle maja piddajas , sis massap Jason kõik se 300 Rbla ütsinda tõisile tütrile . 
Kreiskohtun maja kontrakti kirjutamine saap enne pulma piddamist ärra tallitedus . 
Mes Karl Sikale kohtumoistmise perrä Andre Kirstul tulep massa , sedda massap jo Jakob Jason nink ka muud maja eest massu massap Jason , sest et Jason perremehhes saap . 
Andre Kirst XXX Jakob Jason XXX Et Andre Kirst ja Jakob Jasonnida omma lepnü ja oma käega ala kirjutanu sedda tunnistap Pääkohtumees K.Lõhmus [ allkiri ] Kohtumees Peter Prants [ allkiri ] Kohtumees Jaan Oppar XXX Kirjutaja J.Jõgewa 

</sisu>
</protokoll>
