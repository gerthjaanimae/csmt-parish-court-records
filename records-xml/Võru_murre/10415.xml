<protokoll>
<head>
<vald>Võru murre</vald>
<aeg>xx.xx.1879</aeg>
</head>
<sisu>
Ette tulli selle walla wallitsus nink kaibas et Künda kolimaja rentnikko Mihkli Rauba nink Jakob Wõsso ei ollew aido tema nink kattusit parrandano nida kui olno leppito , nink ka ma ei ollew künneto . 
Ette kutsuti Mihkli Rauba nink Jakob Wõsso , ent Mihkli Rauba ütles et täl ollewat kiik kõrda säeto ent Ma ei ollew ärra künneto . 
Jakob Wõsso ütles et täl ollew Ma kül ärra künneto . 
Kohtomõistus : Et ne rentnikko peäwa 4 päiwa sissen aija nink kattusse ärra parrandama nink Mihkli Rauba peap Makündmisse eest 5½Rbl masma . 
Se kohtomõistus sai kohton käüjile kuulutedus nink § 773 ja 774 Tal . 
säd . 
ram . 
1860. a. ärra selletedus , mis oppust andwa suremba kohton käümissest ent Wallawallitsus olli sellega rahhul nink Mihkli Rauba es olle sellega rahhul tolleperrast et täl Ma kündmine massa mõisteti nink wimate sai neile ka § 881 perra se trükkito oppusse leht wälja antus . 
Päkohtomees Jürri Waldmann XXX Kohtomees Tannil Oinas XXX Kohtomees Tannil Purge XXX Kirjotaja / allkiri / 

</sisu>
</protokoll>
