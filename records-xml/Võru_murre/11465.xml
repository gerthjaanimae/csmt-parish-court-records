<protokoll>
<head>
<vald>Võru murre</vald>
<aeg>xx.xx.1879</aeg>
</head>
<sisu>
Protokolli Nr. 97 perra sest 2 Nowembrist olli Jaan Jännes Haniast jälle kolmandat kõrda kutsutu täämbatses päiwas selle kohtu manno kirjaga Nr. 299 sest 2 Nowbrist ent es olle tulnu . 
Mõisawalitsus nõwwap ärra mõista ja Jaan Jännest 3 rublaga trahwida et wõlsnu om Hanian oman kotton , kui Salusse kohtumees , mõisawalitsus ja Hania kohtumees sedda wargust omma käünu takkan otsman , ent wargust ei olle lõüdnu nink kui küssunu Jaan Jännesse käest et kas sinna ne ree jalasse olle painutanu , sis üttelnu Jaan Jännes et ne re jallasse omma painuted Pallomäel ent se ütlemine om wõls olnu . 
Mõistet : Jaan Jännes peap wõlsmise eest 3 rubla Salusse walla trahwi kasse hääs masma . 
Se mõistmine om mõisawalitsusele kulutedu . 
Pääkohtumees Jürri Waldmaa Kohtumees Tannil Oinas Kohtumees Tannil Purge Kirjotaja / Jõggewa / 

</sisu>
</protokoll>
