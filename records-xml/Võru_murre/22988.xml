<protokoll>
<head>
<vald>Võru murre</vald>
<aeg>xx.xx.1867</aeg>
</head>
<sisu>
Kahkwal sel 26 sept 1867 Kaiwas Jakob Orraw , et Johhan Sepp om temma naist karja man pesnu ja maad piddi perran weddanu , ni et temma naine nüüdge weel põdde . 
1. 
Tunistaja Möldre karjus An Koddawand 2. 
Tunistaja Wassili karjus Andri Himmis 3. 
Tunistaja Mik Nabrusse tütar Nasta Tunistaja Andri Himmis ütel , et Johhan Sepp om karjamanu tullu ja küsinu , kelle nõu se olli karja errale ajada , sis om Jakob Orrawa naise rinnust kinni wõtnu ja maad piddi weddanu ülle põllo orro werde , sis ei olle temma ennamb nänu mes Johhan sääl naisele tennu . 
2 tunistaja Mik Nabruse tütar üttel , et Johhan om karja mannu tullu ja naise rinnust kinni wõtnu ja rapputanu , et naine mahha om saddanu ja naise orro werde winu sis ei olle temma nänu mes sääl Johhan om naisele tennu . 
Tunistaja Karl Tensing ütel , et temma on kül lärmi kulu ent ei olle nännu kui modu se tülli om ollu . 
Ette tulli Johhan Sepp ja üttel , et Jakob Orrawa naine om temma ellajat karja seast wälja ajanu , ja ellajat om keig wiljan ollu , sis om temma karja mannu lännu ja Jakobi naise käest kinni wõtnu , ja ütelnu tulle kaema ellaja omma wiljan . 
Naine om ütelnu kos wiljan , sis om Johan naist kätpiddi ülle põllo ütten winu kaema , kos ellaja wiljam ollu ja perrast ei olle naine temma kät walla lasknu , sis om Johhan omma kät naise käest walla kisknu , ni om sis naine mahha saddanu . 
Jakob Orawa naine , et Johhan Sepp om tema terwuse ärra riknu ja temma pool tõbbine kohtu ette om piddanu tullema , nõud temma omma pesmise eest 25 rbl . 
Kohhus mõist , et Johhan Sepp om tunnistajade ütelmise perra Jakobi naist rinnust wõtnu mes ka Johhan essi üttel , et temma olles kät piddi naist wõtnu ja essi omma kohhtu tahtis ärra mõista , peab Johhan Sepp 3 rbl trahwi se naisele masma . 
[ Essi leppiwa 4 rubli päle . 
3 rbl om Jakob kätte saenu ] M. Musting J. Lepland R. Oinberg 

</sisu>
</protokoll>
