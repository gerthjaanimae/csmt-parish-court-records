<protokoll>
<head>
<vald>Võru murre</vald>
<aeg>xx.xx.1878</aeg>
</head>
<sisu>
Ette tulli Kioma wallamees Jakob Kibben ja kaibas , et temma andno Septembri kuul 1877. a. Jaan Puutkale 20 rubla wilja ostmisse päle , ent temma ei ollew seni ajani wilja tolle rahha eest ei ka sis pea todda antut 20 rubla käerahha tälle kätte tonu , ja nõudis ülle to 20 rubla käerahha ja kahjotassomisse eest 30 rubla . 
Sellepäle kutsuti Jaan Puutka kohtu ja loeti eensaiswa kaibus ette , ja temma ütles kül 20 Rubla käerahha sanu ollewat , ja kaup olno tettu Wõrro linan ja ka leppingo täht tolle päle antu , kos saisno , et üts mõõt nisso 1 rbl 50kop . 
ja päle too wino ärra wilja , ent Jakob Kibben pakno wähhamb ja ennege üts rubla nisso mõõt , ent selle päle ei wõino ennamb temma wija , ja sis üttelno ka Jakob Kibben tälle Wõrro linan ärra tolle wilja , sest nisso hind um alla saddano , ent leppingu tähhe pääl olno termin 10. Novembrini 1877. a. ke ka temmal ollew ärra kaddono . 
Kohtomõistus : Kunna selle man tunnistust ei olle , sis mõista meije , et Jaan Puutka peap to 20 rubla sel 10-tal Nowembril s . 
a. Jakob Kibbenale kätte masma . 
Se kohtomõistus sai kohtonkäüijle kulutedus ja § 773 ja 774 Tal . 
säd . 
ram . 
1860. a. perra ärra selletedus , mis oppust andwa suremba kohtonkäümissest , ja Jakob Kibben es jä tolleperrast selle mõistmissega rahhul , et mis kahjotassomist tälle es mõisteda , ent Jaan Puutka jäije selle mõistmissega rahhul , ja wimate sai neile § 881 perra se trükkito oppusse leht wälja antus . 
Päkohtomees Jürri Waldmann XXX Kohtomees Tanil Oinas XXX Kohtomees Tanil Purge XXX Kirjotaja / P.Haberland / Copia Kihhelkonna kohtule 

</sisu>
</protokoll>
