<protokoll>
<head>
<vald>Võru murre</vald>
<aeg>xx.xx.1887</aeg>
</head>
<sisu>
Ette tulli Liso Zekker Panikowitsast man saisja olli Andre ja kaibas et Michel Lang om temaga lihhalikult elänu nink temale latse soetanu nink se lats sündünu temale jo 25 Augustil 1886. aastal . 
Michel Lang ollewat lubbanu et kui lats saap sis wõtta mina sino naises wõtta nink kui wannemba minol sinno naises wõtta ei lasse sis awita mina sinul sedda last kaswatada ja massa sinule , ent nüüd jo ei wõtnud Michel lang tedda naises ja ei ka maswat sis nõwwap Liso Zekker Michel Lang käest latse kaswatamises 260 Rbl . 
Michel Lang ütles et minoga ei ole mitte Liso Zekkeril lats sündünü , Liso Zekker om kül meije man üts aastak pole aja pääl näitsik olnu ent pole aigu olli tema Wennemaal wahhepääl Kalaschowan nink kui Lisa Zekker meie man tenistusen olli sis and tema meije rahwale wiina ja ütles et minule om se wiin ösel todu . 
Liso Zekker ütles et mina ja Michel Lang sõssar lassimi se wina tuwwa ja se olli päle Talwiste pühhi 1886. aastal . 
Mõistet : Et Liso Zekker mitmen paigan sel aastal teninu om nink se kohhus sedda arwata ei wõi kellega temäl lats om sanu , sis om se kohhus MIchel Lang prii mõistnu sest latse kaswatamise rahhast . 
Se mõistmine om § 773 ja 774 perra kulutedu ja oppusleht wälja antu . 
Pääkohtumees Kohtumees Kohtumees Kirjutaja / Joh . 
Jõgewa / 

</sisu>
</protokoll>
