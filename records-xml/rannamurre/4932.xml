<protokoll>
<head>
<vald>rannamurre</vald>
<aeg>xx.xx.1875</aeg>
</head>
<sisu>
Kohtu ette tuli Mart Kallperk ja kaebas , et Kustaw Uukareda on Kulina laadal teda narrinud ja öelnud : meie oleme sinu poiaga hobused wahetand ; siis hakkand tema hobuse peält rihmu ära kiskuma . 
Tema ei ole lasknud , siis hakkanud Kustaw teda oma hobuse selga tõstma ja möllanud kakskord nenda wiisi tema kallal ; seda möllamist on peält näinud : Magnus Kustawson ja Abram Wiikholm . 
Arwada 1 1 / 2 tunni pärast , siis on tema leidnud oma taskust 23 rubla raha ära wõetud olewad ja keski mu inimene tema ligi ei ole käinud kui KustawUukareda oma möllamisega . 
Tunismehed , Magnus Kustawson ja Abram Wiikholm ütlesid : se on tõsi , mis Mart Kallperk on kaeband aga seda ei tea meie mitte , kas Kustaw Uukareda tema raha warastas , wõi mitte . 
Kustaw Uukareda sai ette kutsutud , tema ei salgand seda möllamist mitte , ütles seda keik nalja pärast teinud ; aga rahast ei teada tema mitte midagi . 
Kohus mõistis : Kustaw Uukareda maksab 1 Rbl . 
trahwi walla laeka sepärast , et ta wana inimest narrima ja kiskuma läks ; aga et warguse pärast tunistust ei ole , jääb Kustaw Uukareda sest lahti . 
Jaagub Leetberk XXX , Hindrik Reindhal XXX , Kustaw Rusalep XXX 
Mõistus on täidetud . 

</sisu>
</protokoll>
