<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Pealekordlikult olid kohtumehed koos . 
Peakohtumees Hans Rick , abimehed Mihkel Sengbusch , Toomas Kiwinuk Mart Wärtmanni asemel . 
Astus ette Lokkotalt Mart Raudsep , ja kaebab , et tema saanud 3mal Novembril pühawa õhtu kella kaheksa aeges , Lokkuta walla poestest hirmus päha peksetud suure jämeda kaegaste ja raudpulgaka Lokkota kõrtsis . 
Poisid olnud Lokkotalt Joosep Siegberg , Jaan Siegberg , Jaan Wärtmann . 
Mart Raudsep ei olla nende poistele midagi teinud , waid need nimetud poisid waielnud ja kipunud Ado Raudsepa peale , ja tema läinud wahele , ja üttelnud mis teie selle poisile tahate teha , kas tahate jälle nõnda teha , kui minewa aasta . 
Siis hakkand Joosep ja Jaan Siegberg teda roppust sõimama ja Jaan Siegberg lükkand oma wenna Joosepi Mardi peale ja Mardi piip kukund maha , ja Mart lükand Joosepi tagasi , siis tulnud Joosep Siegberg tagasi ja hakkand Mardi karwu kinni , ja teised hakkand Mardile kaegastega päha peksma . 
Aga Mart ei olla muud saanud näha , kui Kolust Orawa Hans Mäemann tulnud eest ukse poolt ja ühe hoobi Mardile päha löönud rusikaga , ja selle järele akkand pea kõige rohkem werd jooksma . 
Ado Raudsep tunnistab , et poisid kippund tema peale , et tema olla neid ähwardanud , ( mis tema ei olla mitte teinud ) ja Jaan Hiop pärinud Ado käest wedru wiina . 
Ado üttelnud mis ette ostan ma teile wedru wiina . 
Selle peale tulnud Joosep Siegberg , Ottu Stein , Jaan Wärtmann , Hans Mäemann , ja sõimand Adot sandi poisiks ja nattiks , ja Jaan Wärtman küsinud kus so käed on ja kui kära juba suureks läinud , wõtnud Juhan Piiskop Ado nende wahelt ära . 
Tunnistusemehed . 
Kohtu kõrwasmees Mihkel Sengbusch tunnistab seda tõeks mis Mart Raudsep , ja Ado Raudsep on kaebanud , ja tema Mihkel Sengbusch näinud kui Jaan Wärtmann on kolm korda suure kaikaga Mart Raudsepale päha löönud , ja Jaan Siegberg teise kaikaga kaks korda päha , Mihkel Sengbusch saanud need kaikad Jaan Wärtmanni ja Jaan Siegbergi käest kätte , aga Jaan Wärtmanni kaigas kadund tema käest ära , kui Jaan Siegbergi käest kaigast ära wõtma läinud . 
Ado Raudsep tunnistab , et tema olla Jaan Siegbergi keeland , ja saanud kaikast kinni pärast , kui juba Jaan oli kaks wõi kolm korda Mardi päha löönud ja siis aidand kaika käest ära wõtta . 
Ado Raudsep Jüri poeg tunnistab et Jaan Siegberg , Jaan Wärtmann , Jaan Hiop pidanud nõu ja ähwardanud 30mal Oktobril Lokota kõrtsis teisi poissa peksta , nimelt Willem ja Karl Raudseppa , Ado Raudseppa Joosepi poega , Jaan Uutari , Mihkel Sengbuschi ja wiina põletaja wenda Hansu ja ütelnud , et se tuleb warsti ette . 
Joosep Raudsep Kihelkonna Kohtumees on kolmekümnemal oktobril ka seda kuulnud , kus need poisid kõige enam Jaan Siegberg Lokota kõrtsis karjunud , et tema hakkab lõhkuma ja keeland , kõrtsimeest siis wahele tulemast oma habemega . 
Kõrtsimees Jüri Hunt tunnistab , et need ülewel nimetud poisid olla 30mal nõnda karjunud ja nõu pidanud . 
- ja selle tüli aeges pühawa õhtu läinud seda tüli kõrtsimees lahutama , aga Ottu Stein wõtnud kõrtsimehe ümbert ja kättest kinni , ja ei ole mitte lasknud riidu tüli lahutama minna . 
Jaan Raudsep aidand Otto käest lahti , ja pärast peksmist uksed saanud kinni pantud , ja kõrtsimees hakkand läbi otsima kellel nuga juures on , läinud Hans Mäemanni ette , ja küsind nuga Hans üttelnud , et temal kaks nuga olla , ja löönud oma käed laiali , ja kõlks olnud seina ääres kuulda , ja Kõrtsimees wõtnud raud poldi sealt üles , mis Hans Mäemann käest ära wisand , aga nuga tal ei ole olnud . 
Jaan Raudsep Willemi poeg tunnistab Kõrtsimehe tunnistust tõeks , et tema seda selgeste näinud , ja selle juures abiks olnud ja Kõrtsimehe Ottu Steini käest lahti peastnud , ja näinud kui Hans Mäemann peksjate hulka läinud , ja warsi Mart Raudsep karjunud , et Orawa Hans lõi mu pea lõhki . 
Peremees Jaak Uutar tunnistab seda tõeks , mis Kõrtsimees Jüri Hunt ja Jaan Raudsep tunnistanud , ja tema Jaak näinud ka kui Otto Stein Kõrtsimehe rio ja peksmise aeges kinni hoidnud , ja Jaan Raudsep Otto käest lahti aidand , ja näinud enni Kõrtsimehe kinni hoidmast , kui Ottu Stein Jaan Weltmanni löönud , et Jaan riidu lahutama läinud , ja weel Jaak on Jaan Wärtmanni kuest pidanud , ja keeland , aga Jaan Wärtmann löönud ühe jämeda oksalise kaikaga kolm korda Mardi päha ja enne otsimist saanud Jaan Hiop kõrtsist wälja , kellel kiwid taskus olnud ( on rääkitud saanud ) . 
Jaan Weltmann Ado poeg tunnistab , et tema hoidnud Jaan Siegbergi kätt kinni , kui Ado Raudsep kaikast kinni olnud , kui Otto Stein seda näinud , siis löönud temale rusigaka kõrwa wastu ühe ränga hoobi , nõnda et tema wastu seina läinud . 
Nõnda samma on ka Joosep Sengbusch näinud , kui teised tunnistawad , ja et Jaan Siegberg on kaikaga löönud kaks ehk kolm korda . 
Juhan Liibertus tunnistab , et enni seda tüli hakkand Jaan Hiop tema kõrisse kinni ja sõimand ja ähwardand lüa kui tüli ja rio otsija , ja Joosep Siegbergil ka puu olnud ja Mardile päha löönud ja ka Jaan Siegberg ka . 
Ottu Stein tunnistab , et tema hoidnud kõrtsimehe piitsast kinni , et mõttelnud ennast lööwad , ja Jaan Weltmann üks kord rusikaga oma tüli pärast löönud , Jaan Siegberg Joosep Siegberg , Jaan Wärtman Jaan Hiop ütlewad entid kõik ilma süüta olema Mart Raudsepa peksmisest . 
Mart Raudsep on tohtrile ja rohtude eest kolm rubla maksnud . 
Mart Raudsep nõuab oma terwise rikkumise ja pea hoobide eest 100 rbl . 
sada rubla . 
Mart Wärtmann kohtu kõrwasmees tunnistab , et nõnde tunnistusmeeste tunnistus kõik tõsine on , ja et tema ise kõrtsimeest käskind appi minna , et poisid lähewad tülisse . 
Jaan Tostmann tunnistab , et Mart Raudsep löönd wõi müsand Joosep Siegbergi enni , sest et Joosep tema peale tulnud , siis hakkanud Joosep Mardi karwu kinni , ja selle peale löönud Jaan Siegberg Mardile kaikaga päha . 
Kolust Hans Mäemann ei tulnud mitte kohtu , kes enni on juba Lokuta kõrtsis wäga suureline ja hooplend et temal olla paremad hobused kui Kolu ja Lokkota härral , ja raha olla kui põhku , ja tema olla intseneer ja et tema kedagi ei pea kartma , ja jõudu olla rohkem kui metsaloomal , seda on kuulnud Lokota kohtumehed Hans Rick ja Mart Wärtmann . 
Kohus kuulas asja järele , et se asi hirmus suur mõrtsukatöö on , mis need poisid on teinud , sepärast palume auustud Keiserliku Hakentrechi kohut seda seletada . 
Se protokol sai kõigile ette loetud ja tunnistusmehed tunnistawad seda tõeks . 
Pea Kohtumees Hans Rick XXX Kõrwasmehed Mihkel Sengbusch XXX Toomas Kiwinuk XXX Protokol wälja antud . 

</sisu>
</protokoll>
