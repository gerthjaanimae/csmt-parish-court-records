<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Pujatust Andres Pihlak kui Suurest Kõppust Juhan Tammann ja Tõnis Bauer astusid kohtu ette ja nõudsiwad oma kälimehe ja õemehe Märt Aal käest tema ärasurnud naesel isast päritud warandust tagasi , nõnda kuidas seadus seda lubab . 
Märt Aal Suurest Kõppust wastas eesseiswa nõudmise peale et tema ärasurnud naene Ann küll omast isast päritud warandust wenna Tõnis ' a poolt 200 rubla kui 2 lehma on ligi saanud , neil sündinud aga abielus üks tütar Johanna kellele ema oma waranduse jätnud , et nüüd küll tema tütar Johanna ka ärasurnud , arwawat tema ennast kõige ligima pärija olewat , ka tema ärasurnud tütre kõige ligem pärija ema poolt wana ema Ann Bauer ei nõudwat tema käest midagit tagasi . 
Ann Bauer Suurest Kõppust , käemeheks Tõnis Friedrihson wastas küsimiselt , et tema tütrel kui Märt Aali mehele saanud isast päritud warandust 200 rubla ja 2 lehma olnud , tema aga sellest midagit muud tagasi ei tahtwat ega nõudwat kui üksnes oma ärasurnud tütre riided . 
Seepeale andsid Andres Pihlak ja Juhan Tammann ühtlasi üles et Mart Aali naene isast 200 rubla ühes 15 kuni 16 aasta protsendiga ligi saanud . 
Tõnis Bauer andis üles et tema Märt Aalil küll omalt poolt enam raha annud ühte kokku 313 rubla ka wilja kui üks hobune nii summa ütles ka Juhann Tammann et tema Märt Aalil 25 rubla laenanud . 
Märt Aal wastas ees olewa üleannete peale , et tema Tõnis Baueri käest küll ühes naese rahaga kokku 280 rubla saanud ka wilja kui üks hobune niisamma on ka Juhan Tammann temale 25 rbla laenanud . 
Mõistus : Ärasurnud Ann Aal on oma waranduse oma mehele Märt Aal ja tütrele Johanna Aal jätnud , et nüidaga Märt Aal tütar Johanna ära surnud on ta waranduse oma isale jätnud ja et ärasurnud Johanna Aal kõige ligem sugulane ema poolt , wanaema Ann Bauer midagit oma wäimehe Märt Aal käest oma tütre kui tütre tütre warandusest tagasi ei nõua kui üksnes selja riided - jääb kõik muu warandus üle selja riiete Märt Aalil ja saanud Andres Pihlak , Juhan Tamann kui Tõnis Bauer oma nõudmisega rahule sunnitud et neil seadusliku nõudmise õigust ei ole - Tõnis Bauer kui Juhan Tammann wõiwat aga oma äranõudmised Märt Aali wastu eneste seletuse alla anda . 
See otsus sai kohtu käijatel kohe kuulutatud Pääkohtumees : Andres Ekbaum [ allkiri ] Kohtumees : Peet Rosenberg [ allkiri ] Kohtumees : Peet Amann [ allkiri ] Kirjutaja : [ allkiri ] 

</sisu>
</protokoll>
