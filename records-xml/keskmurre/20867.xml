<protokoll>
<head>
<vald>keskmurre</vald>
<aeg>xx.xx.1906</aeg>
</head>
<sisu>
1906 a. 9 Märtsi k . 
p . 
ilmus Wäätsa wallakohtu koosolekule kohtule isiklikult tuntud Wahastu walla liige Jaan Mardi p . 
Klooren ja palus kohut akti raamatusse üleswõtta oma suusõnalist testamenti , mis järgmine on : Kolmainu Jumala nimel , täie mõistuse ja terwe arusaamise juures olles , luban pärast oma ja naise surma oma päralt olewa " Saunametsa-Wanatua " talukoha Wahastu mõisa järele oma poja Johannesele ja pojapoeg Jaan Kaarle pojale pooleks , täielikuks omanduseks : Juhannes saab ühe poole ja Jaan teise poole omale ; hooned , peale uue maja , jäewad neile ka pooleks , aga enne surma ei ole neil midagi pärida . 
Kui mina enne suren ja mu naine järele jääb , siis jääb see " Wanatua " koht ikka mu naise walitsuse alla , kunni tema surmani . 
Annab aga tema enne surma koha laste kätte , siis peawad lapsed temale sellest kohast ülespidamist andma : 2 tsetwerti rukkid , 2 tsetwerti odre ja 1 tsetwert kaeru aastas , niisama ka 10 tündrit kartohwlid ja prii ahjuküti puud niipalju , kui tarwis läheb . 
Peale selle peawad nad iga aasta temale pidama üks lehm , 1 lammas ja 1 siga . 
Kui mu poeg Johannes ja pojapoeg , Jaan Kaarle poeg , üks ehk teine , poolt kohta pidada ei soowi , siis wõib see koht täielt ühele jääda , aga see , kelle kätte koht jääb , peab teisele ükstuhat rubla / 1000 rubla / wäljamaksma ; kui korraga seda maksa ei jõua , siis wõib pool sellest edaspidise aja peale jääda , aga peab maksmata osa pealt 5% maksma . 
Kui mina suren , siis wõib mu poeg Karel , kui ta poeg Jaan weel kohapidaja ei ole , seda poolt kohta ülewaatajate all niikaua pidada , kui ta poeg täie ealiseks saab . 
Kohapärijate surma korral päriwad : Johannese osa tema lapsed , aga Jaani osa tema õed Meta ja Linda . 
Pojapoeg Jaan peab koha oma kätte saamise korral maksma oma õdede Meta ja Lindale , kummagile ükssada rbl . 
/ 100 / . 
Uus maja " Wanatua " õue peal , mis ma ise olen ehitanud , jääb minu abikaasa kätte surmani , pärast minu ja tema surma saab see maja sellele , kes meid ilusasti üles peab ja matab , aga kes selle maja saab , peab minu kaswandik Lowiisa Klorenile ükssada / 100 / rubla maksma . 
Jaan Kloren / allkiri / Et see testament on Jaan Kloorenile ette loetud ja alla kirjutatud tema poolt , niisama , et ta selle juures terwe mõistusega ja täie arusaamisega oli , seda tunnistab walla kohus . 
Eesistuja H. Mardo / allkiri / Liikmed A. Weinberg / allkiri / H. Toppa / allkiri / Kirjutaja Pommer / allkiri / 

</sisu>
</protokoll>
