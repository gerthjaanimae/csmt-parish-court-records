<protokoll>
<head>
<vald>keskmurre</vald>
<aeg>xx.xx.1879</aeg>
</head>
<sisu>
Tuli ette Talitaja Mart Wunder ja kaebas et Mats Kurtmann , kes Tallinnas elab ei maksta oma Kroonu ja walla maksud ( pearaha ) 1878 aasta ette I ja II pool 3 Rbl . 
32 cop . 
mitte ära , waid üttelda et ta olewat juba ära maksnud . 
Talitaja Mart Wunder on kül Mats Kurtmani kääst 1878 aastal 360 cop . 
pearaha ühes walla passi rahaga wastu wõtnud , aga see pearaha on alles 1877 aasta ette kestnud . 
Talitaja on seda asja Kihelkonna kohtule teada annud , et seda seal seletada , aga kohtu alunikud polnud mitte senna tulnud . 
See pärast annud Kihelkonna kohtus käsku et kogukonna kohus peab kahe selle ees lahti saanud tallitajaid küsima , kas Mats Kurtmann oma pearaha ikka üks aasta järele on maksnud woi mitte . 
Nende kolme talitaja tunnistuse peale annab Hakenrihteri herra Tallinna Politsiile teada , kes Mats Kurtmanni kääst see raha wälja nõuab . 
Wanad talitajad Jaan Perdig ja Hans Arno said kohtu ees küsitud ja nemad tunnistawad et Mats Kurtmann on juba nende aegus ikka ue walla Passi wahetamise ajal alles oma wana aasta Pearaha maksnud . 
( Protokoll sai Hakenrihteri juure ülesantud . ) 

</sisu>
</protokoll>
