<protokoll>
<head>
<vald>keskmurre</vald>
<aeg>xx.xx.1879</aeg>
</head>
<sisu>
Prottokoll sel 1misel Tetsembris 1879 Koos olid kohtu Peawanem Jaan Saarmann Jaan Saarmo Jaan Kreep Kirjutaja H. Saarmo 
№ 30. 
Kohtu ette astus moisa metsawaht Kustas Aberniht ja kaebas , et tema on ööse Kaarel Tegelmanni Paaka karjamõisa wilja küünest leidnud , mis peksmatta wiljaga täidetud olnud ja et Kaarlil olnud ka hobune küüne wärawate taga wäljas , teine pool wälja aja . 
Kaarel Tegelmann astus ette ja ei salganud seda mitte ära , waid ütles : et tema olla weskelt tulles hobuse sinna aja taha seisma jätnud ja siis küüne oma Kirwi järele läinud , mis ta pääwa rentnikule odre küüne widades sinna olla unustanud . 
Metsawaht Kustas Aberniht astus weel ette ja ütles , et tema ei mitte kirwist Kaarli kääs näinud , kui tema on küünest wälja jooksnud . 
Mõistetud sai : Et Kaarel Tegelmann peab kolm Rubla walla laekasse trahwi maksma , sepärast , et tema ööse on rentniku wiljaga täidetud küüne wärawad lahti teinud , ( mis kül ilma lukkuta olnud ) ja sinna sisse on läinud . 
Semõistmine sai kuulutud ja Karel Tegelmannil ei olnud selle wastu midekist rääkimist ja on ka täidetud . 
( 3 Rubla walla laeka heaks . ) 
Kirna walla kohtu nimel : Peawanem Jaan Saarmann XXX Jaan Saarmo XXX Jaan Kreep XXX Tunnistuseks kirjutaja H. Saarmo / allkiri / 

</sisu>
</protokoll>
