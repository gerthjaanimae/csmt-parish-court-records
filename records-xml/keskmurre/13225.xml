<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Kohtu korra pärast olid Kaiu walla kohtuse walla honese kokku tulnud : Kohtu wanem : Jaan Wiiron 1 , kohtu körwamees : Toomas Rassohw 2 , kohtu körwamees : Mart Pauls Kirjutaja : Kaarel Kaasik Said kohtu ette kutsutud need all nimetud Kaiu mehed , kes Kuimetsa waldas on kaa sel riiu ajal käinud ösi , kui Karel Pergstein on pool surnuks löödud ja nüid keeletu on . 
Jaan Libbe ütles : nemad olla Kuimetsa läind , aga mitte pahanduse pärast . 
Juhan Warner ütles : nemad olla muidu ühes koos Kuimetsa läind . 
Adu Piller kiidis ennast priitahtlikult teistega laind ; aga seda ei näind mina mitte kis Karel Pergsteini maha lõi . 
Hans Libbe ütles ennast Kuimetsa poste käest küll peksa saanud , esiti püsti , siis pikali maha tõmbatud , peksjad olid Kuimetsast Jaan Neindal , Mihkel Lilendal , Jaan Eilmann , Adu Wiinberg . 
Need kiskusid pealegi minu riided lõhki . 
Mats Reihman , Jaan Kraht kiitsid : nemad ei olla mitte Riiu pärast sinna endid laind olema . 
Jüri Willson kiitis ennast priitahtlikult läind olema . 
Hans Karmann ütles : esiti olla teda kiwiga otseti maha löödud ja siis teiwaga pekstud . 
Mats Karmann ütles kaks korda lastikaga , kelle otsa sisse kiwi olla pandud , lüia saanud . 
Adu Pauls ütles küll ennast peksa seal saanud . 
Jupperi sulane olla üks tema peksja olnud . 
Kuimetsast Mihkel Lillendal , kes teda on peksmast keeland . 
Mihkel Liiwermann ütles ühe korra ennast roikaga lüia saanud . 
Mats Roose ütles priitahtlikult Kuimetsa läind . 
Jüri Kütsen tunnistas , et Jaan Neindal olla Karel Pergsteini roikaga tema kõrwast maha lönud ja olla teda üks kord roikaga selga löönud , kui ta on üle aja läind ; aga aed on suure lööma wõimu wastu wõtnud . 
Hindrek Pauls , Tõnu Ling kiitsid et mingisuguse pahanduse pärast nemad ei olla Kuimetsa läind . 
Adu Piller ütles ühe korra roikaga lüia saanud . 
Hans Pauls ütles ennast küll seal käind olema , aga nende riidu ei ole tema näind . 
Jüri Arin ütles ennast niikaua aidas woodi all seisnud , kui nende riid on mööda läind . 
Siin protokollis nimetud Kaiu mehed tunnistasid kohtu ees , et neil mingisugust ühendust riiu asja pärast , ega kaa wihawaenu Kuimetsa minnes nende wastu ei ole olnud , waid iga üks oma priitahtlikult sinna läind . 
Kui nemad näind , et Kuimetsa mehed Tamsi küla poolt on tulnud , kaikad ja roikad seljas , siis pistnud nemad jooksu ; keda siis kätte saadi , see siis irmsasti peksa sai . 

</sisu>
</protokoll>
