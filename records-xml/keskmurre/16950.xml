<protokoll>
<head>
<vald>keskmurre</vald>
<aeg>xx.xx.1887</aeg>
</head>
<sisu>
Protukoll ₦ 3. 
Koos olid 3. Märtsil 1887. peawanem Rein Priidemann I Jaan Madisson II asemel Jakob Matisen 
Johan Ilmusaar kaebas et temal Küündlap . 
laada ajal Reepalu kõrtsi eest hobune ära kadunud . 
Kui ma kodu poole tulin leidsin ma hobuse Wäetsa kõrtsi juure kinni pandud olemast . 
Kaelani märg ja ree peal olewad asjad , nagu töörangid roomadega , ohjad , kaks telka rihma ja 15 naela silku . 
Nagu ma kuulen , olla Wäetsa mehed minu hobuse Reebalust ära toonud ja seal istunud ree peal Jaan Leeberg , Jaan Priima , Tawet Lutrus Joh . 
Ermann ja Jüri Kukeus . 
Mart Limberg ütles , et ühed tulnud selle hobusega suure ajaisega tee peal temast mööda . 
Jaan Leeberg tunistas : Tema hakanud Piumetsa mehe H. Kukeusega tulema Reebalust ja selle mehe ree peal istusid weel teised mehed . 
Metsa wahel läksime ümber , et ma ise purjus olin jäin senna teistest maha , pärast tulid Jüri Kukeus ja moona Jüri järel ja nendega tulime kunni Wäetsale . 
Jüri Kukeus tunistas nenda samma . 
Tõnis Ermann tunistas et tema tulnud P. Limbergiga . 
Tawet Lutrus tunistas et tema sõitnud H. Kukeusega . 
Jaan Priima tunistas et tema tulnud ühe wõera mehega kuni Wäetsa mõisa alla seal lahkunud teine teisest . 
Kodu poole tulles jäenud uniseks et purjus olnud , lasknud tee ääre puhkama , aga warsti tulnud Jaan Leeberg , J. Kukeus ja moona Jüri järel , leidnud tema sealt ja toond tema ühes edasi . 
Mart Limberg tunistas et ühed on küll temast tee peal selle Ilmusaare hobusega mööda sõitnud aga pimedas pole tema tunnud kes naad olnud . 
Seda tema näinud et Lauk hobune olnud . 
Juh . 
Ilmusaar lubab weel tunistust tuua . 
Kohus mõistis : Jäeb pooleli et J. Ilmusaar weel tunnistust tuua lubab . 
Peawanem R. Priidemann XXX I J. Madisson XXX II asemel J. Matisen XXX 

</sisu>
</protokoll>
