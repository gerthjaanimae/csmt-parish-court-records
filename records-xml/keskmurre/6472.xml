<protokoll>
<head>
<vald>keskmurre</vald>
<aeg>xx.xx.1867</aeg>
</head>
<sisu>
Ette tulnud Tõnno Leppa naene Marri , Koddasust ja kaebab Jürri Kruusbergi ja temma naese Trino peäle , kes ka Koddasust , et nemmad omma wassikattega temma orraksed ollid ärrasöötnud , ja kui Marri Lepp senna olli läinud ütlema , et naad omma wassikad hoiaksid , siis on Trino Marri kallale läinud ja temma karwa kiskunud ja silmad lõhkund , ja Jürri isse on omma naesel abbiks olnud Marrit kiskumas , ja on Marri teist kät kinni hoidnud , kui Trino tedda kiskund , ja Jürri isse on Marrit litsi nimmega sõimand . 
Trino sai kutsutud ja küssitud , agga Trino wastab , et temma polle mitte Marrit enne lönud , waid Marri olla tedda enne lönud : agga Marri silmad ollid lõhki . 
Tunnistusseks sai ette ktsutud Jürri Tamm , ja küssitud : agga Jürri tunnistas Trino melitamistmöda , mis mitte tõssi ei olnd , sest et temma Jürri Leppiko wastu sedda asja üsna teistwisi on räkinud . 
Jürri Leppik sai ette kutsutud ja küssitud : ja temma tunnistas et Jürri Tamm on temmale räkinud , et Marri on Trinut ennesest eemale lükkanud , ja Trino on Marrit kaks kord lönud ja karwo kiskunud , ja kui Marri seält wälja läinud on Trino Marrile koera peäle saatnud , ja koer on Marri reie kiskunud . 
Otsus . 
On saand moistetud , et Trino Kruusberg maksab selle koera kiskumisse eest 3 rbl . 
ja Marri silma lõhkumisse eest 1 rbl . 
trahwi walla laekasse ja Jürri , Trino mees , kes kohto laua äres ilma arrota omma suud on pruukinud , saab 24 tunni peäle kinni pandud . 
Jürri Tamm saab trahwitud , walletunnistusse eest 10 witsa hobiga mis ka warsti sai täidetud . 

</sisu>
</protokoll>
