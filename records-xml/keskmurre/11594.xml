<protokoll>
<head>
<vald>keskmurre</vald>
<aeg>xx.xx.1879</aeg>
</head>
<sisu>
Tuli ette : Lohu mõisa walitseja J.W. Pader ja kaebas et Leenu Tislar , kes temale 22 Talwekuu pääwal tütrukuks tulnud ja kaup 24 Rubla peale aastas , ära tehtud saanud . 
Tütruk teeninud 5 nädalit , siis jäänud haigeks , olnud 2 pääwa haige ja läinud haigest pärast sealt ära oma õe juure põdema , walitseja saatnud mittu kord temale käsku et kui juba parem on , warsti tagasi tulla , aga tütruk olnud ika woodis maas ja üttelnud ennast weel haige olewat , mis aga walitseja temale arwas muidu koeruse olewat ja mitte ei taha enam tagasi teenistusse tulla . 
Leenu Tislar sai kohtu ette kutsutud ja temale see kaebus ette loetud , tema tunnistab kül tõsi olewat , et ta walitsejaga aasta pääle teenistuse kauba on teinud , 5 nädalat teeninud ja siis haigeks jäänud , aga et ta koeruse pärast ennast teenistusest kõrwale hoidnud ei ole mitte tõsi waid muidu walitseja wale kaebus ja tühi arwamine . 
Kohtumees Tõnu Pirke kes ka teab tunistada et Leenu Tislar mitte koeru pärast pole ennast haige pidanud , sest ta on paar kord käinud temale kohtu käsku andmas ja on mõlemat kordas haige olnud ja nüüd kolmanda korra aegus on juba parem olnud et wõis juba oma asju tulla kohtusse seletama . 
Aga nüüdki weel ütleb tütruk ennast nenda haige olewat et teenistust ei wõi weel peale hakata . 
Kogukonna kohus sundis tütrukud kui paremaks saab peab jälle tagasi teenistuse hakama , aga walitseja ütles et ta seda tütrukut ei taha enam tagasi sest et temal juba teine olewat asemele wõetud . 
Et nüüd Walitseja tütrukut enam teenistusse ei lubanud wõtta ja tütruk ise kaa hea meelega ei tahtnudgi minna , seepärast et seal haigused majas on ja tema süda ei woiwat mitte kannatada seda nähes , kui seal on sagedaste olnud , et wana emanda ninast kellel ennam ühtigi pidamist ei ole sagedaste toidu tegemise juures midagist on toidu sisse tilkunud . 
Seda kuuldes pahandas ennast J.W. Paader , astus kohtu tuast wälja , enne kui kohus midagi otsust sai awaldanud , lubas tütruku suurema kohtu alla anda et ta on julgend tema majas haigust awaldada , ja sõitis ise oma hobuse pääl koju tagasi . 
Et mõisa walitseja J.W. Pader kui kaebaja ise tütruku ära ütles ja ei luband tagasi wõtta : seepärast andis kogukonna kohus tütrukulle otsuseks , et kui paremaks saab wõib enesele kohta ehk teenistust otsida kust aga leiab . 

</sisu>
</protokoll>
