<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Warangult Juhani naene Mina Tomson ja tema öemees Aresilt Kustaw Mölnits tulid ja kaebasid , et nende wana ema Mihkel Kitsbergi naene Maarja kes haige ja nöder on , et Mihkel Kitsberg kes nende wõeras isa on hooletuse pärast ja wiina joomise pärast koha pealt ära saab siis köik nende ema waranduse ära raiskab ja wiimaks ema ilma abita jääb Kustaw Mölnits Maarja Kitsbergi wäimees ja Miina Tomson tema tüttar soowisid et nende ema saaks Mihkel Kitsbergi juurest ära wöetud ja Kustaw Mölnits wöttab enese juure nönda kauaks kui se elab ; aga siis peaks Mihkel Kitsberg maja warandus , köik saama ära müüdud ja raha kohtusse pandud ema toitmiseks . 
Mihkel Kitsberg oli kohtu ees ja lubas ; et tema annab oma haige naese tema wäimehe Kustaw Mölnitsa hooleks ; et teiste lastega üheskoos tema eest hoolt kannawad teda aitawad ja toidawad ja lubas köik waranduse lasta ära müüa sest et temal ei olenam kohta kuhu selle haige naese paneb ehka maja waranduse peab . 
Kustaw Mölnits lubas nönda leppida kui köik maja warandus saaks ära müüdud ja Mihkel Kitsberg maksab nende kahe hobuste raha senna juure mis juba ära müünud , et see raha saab kohtusse seisma pandud ja temale iga aasta 30 rubla sellest rahast saab maksetud aga kui see raha peaks enne otsa saama kui wana ema sureb , siis peab Mihkel weel aitama toita . 
Mihkel Kitsberg ja Kustaw Mölnits tegid kindlat leppimist nönda : Mihkel Kitsberg maksab 100 rubla nende kahe hobuste raha mis enne juba ära müünud ja köik selle waranduse raha mis sisse tuleb , weikene siga saab naesele kaasa antud ja lehm nönda kauaks kui se naene elab , kui tema aegsaste ära sureb siis saab lehm ära müüdud ja raha teiste rahade külge arwatud kaks aastad saab selle wiljaga toidetud mis kaasa saab se on , 21 / 2 tsetwerti rukkid 21 / 2 tsetwerti odre 11 / 2tsetwert kaeru 51 / 2 tündrit kartuhwlit 3 tsetweriki rukki jahu 1 tsetwerik tangu , kolmandamal aastal hakkab Kustaw Mölnits saama iga aasta 30 rubla nönda kaua kui seda raha on ja kui se raha peaks otsa saama , siis lubas Mihkel Kitsberg weel iga aasta nönda palju maksta ; aga kui se haige naene ruttu ära sureb ja raha järele jääb ei saanud mitte walla kohtus selgeks tehtud kellele see raha pärida jääb . 
Kihelkonna kohtu herra lubamise peale waatas tallitaja Jakob Tamme nende waranduse üle ja kuulutas oksioni päeva 11mal Mai k . 
p . 
Tallitaja ja walla eestseisjate ülewaatamise all sai oksion ära peetud sell 11mal Mail . 
Müüdud asjade ette tuli raha sisse 99 rubla 44Kop . 
Üks uus töö wanker jäi selle peale müümata et Mihkel Kitsberg maksab wölad ära , Kustu Kuiwkaew 9 rubla ja Jüri Jürjewile rätsepi töö palka 8 rubla 45 Kop . 
Kanga teljed kappi ja weike sööma laud jäi ka müümata mis haige naesele kaasa saab nende enneste soowimise peale . 
Sõmerult , Juhan Kasesalk Maarja Kitsbergi wend nöudis Mihkel Kitsbergi käest 20 rubla hobuse raha mis öde temale lubanud palga eest anda ja Mihkel selle hobuse 20 rubla ette ära müünud , Kustaw Mölnits tunnistas , et Maarja Kitsberg ( enne ) kui haigeks jäänud lubanud hobuse ja härja oma wenale Juhanile anda . 
Mihkel Kitsberg aga ütles , et hobuse üksi lubanud ja tema selle ette weikese härja annud ja pidanud sellega tasa olema . 
Juhan Kasesalk tunnistas et temal ei ole kül mitte palga aru ega kaupa olnud kui palju iga aasta pidi saama ; aga et tema ilma palgata teeninud , siis lubanud öde kui haigeks jäänud hobuse ja härja temale . 
Mihkel Kitsberg ei lubanud maksta sest tema kui hobuse ära müünud annud raha naese kätte kui temal oleks wennaga wölgu olnud siis oleks ära tasunud . 
Kohus ei wöinud selle asjale otsust möista sest et selget tunnistust ei olnud ; waid se nende kohtu asi saab köik ühes kous suurema kohtu ülekuulamise alla antud . 
Protokoll wälja antud sel 18mal Mail 1883. 
Kohtuwanem : allkiri Kohtukõrwamees : allkiri Kohtukõrwamees : allkiri Kirjutaja : allkiri 

</sisu>
</protokoll>
