<protokoll>
<head>
<vald>keskmurre</vald>
<aeg>xx.xx.1886</aeg>
</head>
<sisu>
₦ 7 Prottukoll . 
Koos olid 7 Junil 1886 peawanem R. Priidemann I J. Madisson II R. Tomberg 
Wäetsa kog . 
kohus wõtis Lõõlas üles wõetud protukoll kanga warguse pärast ette ja kutsus esiteks Hans Holberg'i ette . 
H. Holberg tunistas et Hans Waltkuusmann on sell nimetud pääwal s . 
a. 6 Junil öösi tema kodu käinud ja tellis mind omale saabastele pooli taldu alla lüüa . 
Mina ütlesin et homiku poole pole aega tule õhtu poole ja tema läks minema , ja mina heitsin magama . 
Kohtu küsimise peale wastas H. Holberg et Paides õlle poes olnud sell pääwal ka koos , siis pole ka kangastest juttu olnud , ja tema rohkem ei tea sellest asjast . 
Hans Waltkruusmann ütleb et tema pole H. Holbergi juures käinud ei ole ka saapaid parandada tahtnud , temal olla ühed saapad ja need on uued . 
Tema ei olla kangid warastanud , ei ole midagi H. Holbergi juure wiinud ja kohus ei tohi teda wargaks nimetada ega olla kohtu meestest keegi juures olnud kui tema warastanud . 
Kohus küsis kas tall ( H. Waltkruusmannil ) aluspüksa on ? 
H. Waltkruusmann ütles enesel olema , aga riiet wõida palju ühe sugust olla ( selle juures lõi näust punaseks . ) 
Et kangad kohtus olid sai järel waadatud ja kõrwu pandud ja tunistasid ühe suguseks Lõõla ja Wissuwere Tallitajad , Anu Ustermann , kanga omanik Tawet Somberg ja terwe kohus . 
Hans Waltkruusmann ütleb et ema annud selle tüki riiet kust tema need püksid saanud , olnud just niisugune tükk ja järel ei ole midagi jäenud . 
Tawet Somberg tunistas need kangad omaks , mida kanga sisse kuiutud märkidest selgeste tunti , teine kangas on terwe , aga teise otsast on 27 küünart ära leigatud ja 20½ küü . 
on weel järel . 
Kohus mõistis : Et Hans Waltkruusmann suureline ja ropp oli , mõistab kohus temale 25 witsa hoopi , mis kohe kätte antud sai . 
Kohus küsis uueste , kas ta teab kanga wargusest ? 
Ei midagi ! 
wastas H. Waltkruusmann . 
Edasi kaebas Jaan Lutrus et temal on ka kangast warastud . 
Mina sain otsimise järel kätte , aga nüüd on arwata et tema seda tegi . 
Minu kangad warastati nagu täna ( 5 Mail ) ja T. Sombergil homme öösi ( 6 Mail ) Sell pääwal oli tema siin Raba saunas , tädi juures käinud . 
Anu Ustermann ütles et H. Waltkruusmann käis siis meil , ütles ennast meie lakas maganud kuub oli märg , mina panin aja peale kuiwama ja ütles et oma onuga Reepalus purjutanud , onu toonud intressid Paidest . 
Mina läksin siis teise peresse tööle , tema jäi meile , mina ei näinud , milla ta sealt ära läks ehk kus ta läks . 
H. Waltkruusmann ütles et tema on Paidest tulnud , õhtu läinud tädi juure sauna juure , läinud , ilma et tädile ütlenud kambre peale magama . 
Jakob Matisen tunistas , et tema Hans Waltkruusmanni sell õhtul Raba sauna juures tee peal näinud , küsinud tema käest teed Rabale minna . 
Kohus küsis : Kas seal kambri peal ka põhku oli kus ta magas ? 
H. Waltkruusmann ütles põhku olnud . 
Tädi Anu Ustermann ütles et seal põhku pole sugugi olnud . 
Kohus mõistis : Et need J. Lutruse kadunud kangad Raba sauna takka metsast leiti , siis peab H. Waltkruusmanni selle asja poolest süüdlane olema . 
Et aga H. Waltkruusmann tädi wastu tunistanud , sell ööl onuga Reepalus purjutanud , teadis Jaan Madisson et see nimetud onu Mihkel Simson Lõõlast 16 Mail on Paidest oma raha intressid toomas käinud . 
Sellepärast saab H. Waltkruusmann suurema kohtu kätte antud . 
peawanem R. Priidemann XXX I J. Madisson XXX II R. Tomberg XXX 

</sisu>
</protokoll>
