<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Kohtu korra pärrast ollid Rawwila ja Palwerre walla hoones kokko tulnud : Kohtu wannem : Jürri Ummus Kohtu käemehed Hans Härg Mik Elts Kirjotaja H.Siimson Trulli peremees Hans Riiska kaebeb 17mal Junil : temal on minewa talwel 1882 a. üks küüni täis heino ärrawarastud , ühe koorma osa on aga heino weel leidnud kui tooma läinud , muido on ika 6 koormad heino keskmise aru järele sealt küünist saanud . 
Nüüd oli tema ete jut toodud , et Mustaru pere sulased minewa talwe on heino müünud , tema on 14mal Junil teise peremehe Hans Niermanni kaasa wõtnud ja sõitnud Pahkla mõisa endise Mustaru sulase Hans Treimanni käest kuulama , see on ülesandnud , et Mustaru peremees Tõnu Hamer olla käskinud neid teise sulase Rein Nurmanniga heino tooma minna ja Maardo sauna Jaan Laosele , oma äiale wiia . 
Nemad on 2 koormad heino toonud ja senna wiinud , aga tema wõeras inimene ei tea kelle küün see olnud , kust nad heinad toonud , suured kuused on küüni kõrwas olnud . 
Kül Rein Nurmann oma walla mees paremini teab . 
Kohus mõistis Pahkla kog kohut paluda Hans Treimanni seal ülekuulata ja protokoll seia saata ja siis ka Rein Nurmann , Tõnu Hammer ja Jaan Laose ettekutsuda . 
15mal Julil 1883 Pahkla kogukonna kohus on 25mal Junil 1883 mõisa sulane Tuhala mees Hans Treimann tunnistanud , et tema on Palweres peremehe Tõnu Hameri käsu peale sellesama pere teise sulase Rein Nurmanniga ööse 2 koormad heino wõerast küünist toonud , aga tema ei tea kelle pere küün see olnud . 
Peremees Tõnu Hamer on pääwal enne Rein Nurmanniga waatamas käinud , kust sünnib tuua , arwab et Rein Nurmann teab seda küll kelle küün see on olnud . 
Nemad ei ole kogemata wõerast küünist heino toonud , aga seda teadnud tema kül , et see wõeras küün on olnud . 
Need heinad mis nad sealt on toonud , on nemad keik Maardo sauna Jaanile wiinud . 
Jaan on ise kodu olnud ja heinad wasto wõtnud , muist saanud laudile ja muist toa peale pandud , arwab neid heino 50 leisikat olnud , mis nad senna wiinud ja Jaan on neile kumbagile 2 rubla toomise eest annud . 
Rein Nurmann tunnistab : Mustaru wana perenaene , peremehe ema on neid ( sulaseid ) aina haugutanud , et ei nõuta kedagi , magate ööd otsa ja on sundinud neid heino tooma minna . 
Nemad on Hans Treimanniga läinud ja ühest küünist toonud , aga tema ei tea kelle küün see on olnud kust nad toonud . 
Kahe hobusega on nemmad heino toonud ja Jaan Laosele wiinud , muist heino laudile muist toa peale pannud ja Jaan Laose on neile kumbagile 2 rubla toomise eest annud , õhtu kella 10ne aeg olnud kui Laose juures olnud Küünlapääwa aial . 
Laose on enne neid käskinud tuua . 
Peremees on hobused annud ja käskinud neid tooma minna . 
Aga seda ei taha tunnistada , et see Trulli pere küün olnud , kust nad need heinad toonud , arwab kord Pikawere , kord Perila maa pealt , aga kaugel nende ( Mustaru pere ) heinamaast põle see küün olnud , wiimaks jäeb see juure , et Perilast Pihuwere pere heina küün see olnud kust nemad heinu toonud . 
Peremees Tõnu Hamer tunnistab : Tema põle sulastele hobusid lubanud , ega heino käskind tuua , üks Laupääwa ööse olla poisid hoostega wälja käinud , aga tema ei tea kus nad käinud , hommiko on Hans Treimann öölnud , kus nad käinud ja mis nad teinud . 
Jaan Laose tunnistab : Need poisid on minewa talwel temale heino toonud , arwab 30 leisikat heino olnud , ja tema on neile 4 rubla nende heinade eest annud , teise ree pealt on laudile , teise ree pealt toa peale pannud . 
Õhto kalla 7me aeg olnud kui nad heintega senna tulnud . 
Et Rein Nurmann ütleb , tema põle mite Trulli pere küünist heino toonud ja selle kohaga kakkleb senna ja tenna ja wiimaks Pihuwere küüni peale seisma jäeb , mõistis kohus : Nurmann peab selle küla Tallitaja abimehe ja Trulli peremehe ees näitama , kust küünist nemad on heinu toonud . 
5mal Augustil . 
Rein Nurmann tunnistab : tema olla seda küüni neile näidanud kust nemad heinad toonud ja see olla Perilast Pihuwere pere küün . 
Trulli peremees Hans Riiska tunnistab : Nurmann on neile kül Perila walla Pihuwere heina küüni näidanud aga Pihuwere peremees on öölnud , tema küünist ei ole mite heinu wiidud . 
Kohus mõistis : Pihuwere peremees seie kohtu ete kutsuda . 
19mal Augustil Perilast Pihuwere peremees Mart Nõmberg tunnistab : Temma põle mite leidnud , et tema küünist heinu ärawiidud selle aia sees kui tema seal peremees on olnud , see on tühi tunnistus mis tema heinte peale tunnistud , oleks ka keegi kotiga sealt kord wiinud siis oleks tema seda kohe leidnud , sest et tema igapääw ehk pääwa taka oma küünid ülewaadata . 
Nõuab oma pääwa palka 1 rubla miks teda muido kohtusse lastud kutsuda , sest ta olla kohe öölnud , et temal heinu ei ole kadunud . 
Kohus mõistis : Rein Nurmann peab see 1 rubla Mart Nõmbergile pääwa kullu maksma . 
Rein Nurmann jääb aga selle juure , et tema teiseti ei tunnista . 
Aga et Hans Treimann Hans Riiska wasto on tunnistanud , et selle küüni kõrwas suured kuused on olnud kust nemad heinu toonud , mis mite Pihuwere küüni jures ei olla ja Trulli küüni juures on , ei näita nende tunnistused koku minewad , ja teiseks on arwada et Nurmannil seal üks sala wabandamine on . 
Kohtu wannem : Jürri Ummus Kohtu käemehed Hans Härg Mik Elts Kirjotaja H.Siimson 

</sisu>
</protokoll>
