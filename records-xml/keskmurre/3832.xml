<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
Kohtukorrapärast olid kokku tulnud Rae ja Jüri kiriku walla kohtusse walla honesse : Kohtuwanem : Jaan Witismann , abimees Jaan Rudemann " Mihkel Taneberg kirjutaja H. Siimberg , 
Tuli ette kirjalik kaeptus Jüri Kiriku wöörmündri Herra Schmeling'i poolest , et pühapääw sel 5 Märtsi kuu pääwal on Kose Uuemõisa walla mees nimega Hans Soans kirikus jutluse ajal kõwa häälega õppetaja jutluse sõnade peale wastu rääkinud , ja selle läbi on koguduse rahu rikkutud saanud ja pühakoda teutud . 
Ja wöörmündri Herra palus seda asja walla kohtus ette wõtta , et se mees peab trahwitud saama ja se mõistus wöörmündri Herrale teada anda . 
Sai ette kutsutud Hans Soans Kose Uemõisa wallast , kis tunnistas et tema on olnud 5 Märtsi kuu pääwal Waida mõisa karjaste pulmas ja on olnud ka sel pääwal Jüri kirikus , waid seda tema ei tea sugugi kas ta on kirikus rahu rikkunud wai ei , waid pulmalised on seda ka temale rääkinud , et ta on kirikus rääkinud . 
Hans Soans ütles , et tema on kahe aasta ette müüri töö juures talaside pealt maha ( alla ) kukkunud , ja on selle kukkumise läbi oma pead põrutanud ja nüüd peab temal pea sees wiga olema , et kui wiina wõttab siis ei pea midagi teadma mis räägib . 
Kohus mõistis selle wabanduse tühjaks , waid Hans Soans peab selle süü pärast seitse pääwa puuris istuma , miks pühas kojas rahu rikkus . 
[ mõistus on täidetud ] [ lõppetud ] 

</sisu>
</protokoll>
