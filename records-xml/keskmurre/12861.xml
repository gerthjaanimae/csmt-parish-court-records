<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Suurest Kõppust Karl Reier tuli kohtu ette ja kaebas et Jaan Tomson mõisa rükki lõikamise aeg tema hobuse mõisa wäljaetäa wiinud wõi warastanud , tema ajanud järele , hobune tulnud aga lupsi kõrtsi juures temale wasta kus ta selle kätte saanud ja nõudis Jaan Tomsoni käest selle paha teo eest 5 rubla . 
Jaan Tomson Suurest Kõppust tunnistas seda hobuse wiimist tõeks , ütles aga et tema mitte warastada ei ole tahtnud , waid wõtnud sellepärast et ennem kodu saab , muido oleks hommiku töösse minna hiljaks jäänud ja pakus 2 rubla Karl Reieril lepituseks , kui leppis Karl Reier sellega ja maksis Jaan Tomson üks rubla kohe wälja ja lubas pärast teise maksta kui raha saab , mis temal nüüd mitte olla . 
Kohus arwas hobuse wiimist warguse katseks mis temal aga ei tää kuidas mitte korda ei läinud ja tegi otsuseks : Jaan Tomson saab 2 nädali aja sees 25 witsa hoopi hobuse wiimise eest , et keegi mitte seda tääda ei wõi , et ta mitte warastada ei tahtnud , kuna homite iga waras ennast wabandab . 
See otsus sai kuulutud , misga Jaan Tomson rahul oli . 
Pääkohtumees : Andres Ekbaum [ allkiri ] Kohtumees : Peet Amann [ allkiri ] Kohtumees : Tõnis Bauer [ allkiri ] Kirjutaja : [ allkiri ] 

</sisu>
</protokoll>
