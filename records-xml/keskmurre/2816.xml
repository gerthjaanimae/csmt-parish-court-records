<protokoll>
<head>
<vald>keskmurre</vald>
<aeg>xx.xx.1898</aeg>
</head>
<sisu>
1898 a. 27. 
Märtsi kp . 
ilmusiwad Alliku walla kohtu ette Alliku walla talupoeg Tõnu Tõnu poeg Särg ja Imawere walla talupoeg Johann Peeti poeg Reinberg , mõlemad walla kohtule palelikult tuntud ja palusiwad siia kohtu aktiraamatusse eneste wahel maharäägitud suusõnalist lepingut järgmiselt sissekirjutada : Tõnu Särg annab " Kitsetiina " talukoha , mis Imawere wallas , Tammekülas seisab ja Tõnu Särge wõera poja , alaealise Mihkel Mihkli poja Ahtmanni omadus on , lmawere walla mehe Johann Peeti poja Reinbergi kätte rendi peale järmiste tingimistega : 1. 
Johann Reinberg maksab nimetud koha eest rentijale ( 160 ) ükssada kuuskümmend rbl . 
aastas renti nõnda , et pool sellest rendist 1. Mail ja teine pool 1. Oktoobril tasutud saab . 
2. 
Johann Reinbergi poolt ( 100 ) ükssada rbl kautsjoni , mis alaealise Mihkel Ahtmanni pärijate kätte on makstud , jääb ilma protsendita kuni rendi aja lõpuni Mihkel Ahtmanni pärijate kätte ja saab selle raha siis täieste kätte , kui ta renditud koha peal kõik siin kontraktis nimetud tingimised täitnud on ja koha kõlblikus olekus on pidanud . 
3. 
Johann Reiberg peab selle renditud talu eluhoonele , enne kui ta selle rentijale tagasi on andnud , oma kuluga uue õlest katuse peale tegema , mis eest ta rentija käest midagi tasumist ei saa ja kui ta nimetud koha rentijale tagasi annab , peab koht kuude põldu seatud olema . 
4. 
Johann Reinberg peab rendi ajal kõik taluhooned , mis nimetud koha peal on , omal kulul parandama ja korras pidama , ilma rentija käest midagi tasumist selle eest nõudmata . 
5. 
Rentnik ei tohi selle talu koha pealt saadud põllu ega heina põhku mitte ilma rentija lubata äramüüa ega mujale anda , muidu peab seda põhku oma hinna järele rentijale wäljamaksma . 
6. 
Kui rentnik leiab selle koha peal tarwis olewat uusi kraawisi teha , siis peab ta selle tarwis rentija käest luba küsima , wanad kraawid peab ta aga puhastama ja korras pidama , mis eest tal aga rendi aja lõpul mitte ei ole tasumist pärida . 
7. 
Kõik selle kohapeal seiswad kroonu ja walla maksud , teede sillutamised ja küüdi korrad , mis selle talu peal praegu on ehk edaspidi tulewad , kannab rentnik , niisamuti ka kirikumaksud ilma rentija käest tasumist nõudmata . 
8. 
Rentnik saab küteks hagu selle koha piiridest rentija juhatamise järele ja peab rentnik selle eest hoolt , et koha peal seisew mets terwe ja puutumata seisab . 
Ka peab rentnik kõik ajad korras pidama , mis enne seal kohapeal oliwad . 
See rendikaup on tehtud ühe aasta peale see on 23. 
Aprillist 1898 a. kuni 23. 
Aprillini 1899 aastani , kui aga kumbki pool seda kaupa tahab lõpetada , peab seda enne 24. Juuli kp teisele teada andma , kui aga kumbki pool seda ei ole teinud , siis jääb see kaup weel edasi ühe aasta peale kestma ja nõnda iga aasta edasi kuni nimetud ajal kuulutatud saab , et kumbki pooltest rendi kaupa lõpetada soowib . 
Seesinane maha tegemine sai peale aktiraamatusse sissekirjutamist pooltele etteloetud . 
Tõnu Särg / allkiri / Juhan Reinperk / allkiri / Kohtu Eesistuja M. Asa / allkiri / Kirjutaja J. Allmann / allkiri / 

</sisu>
</protokoll>
