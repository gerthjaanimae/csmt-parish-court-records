<protokoll>
<head>
<vald>keskmurre</vald>
<aeg>xx.xx.1887</aeg>
</head>
<sisu>
Teiseks astus kohtu ette Humalust Mari Tõntsil ja kaebas , et Tõntsu pere aned tema ohras käinud . 
Ta ajanud naad kahele korrale wälja ja käskinud neid endi ani hoida . 
Pärast kui tema külas lõikamas olnud , tulnud jälle Tõntsu aned tema ohra ja söönud ja tallanud selle enamiste ära kõik . 
Ta ajanud naad jälle wälja nende wärawu taha ja läinud ise koju . 
Ta näinud , üks ani olla longanud . 
Natukese aja pärast tulnud anede peremees Juhan Teimann oma naesega sinna , küsinud esiteks : mika Sa mu ane ära sõid ? 
siis hakanud teda sõimama ja sajatama : saagu Su saun ära põlema ! 
saagu Su lehm ära mädanema ! 
Sõimanud teda weel hooraks ja wargaks ja läinud siis koju . 
Ta mõelnud esiteks oma kahju Jumala tasuda jätwat aga tema hirmsa sõimamiste ja sajatamiste peale läinud ta tallitaja ja wolimehe juure ja kutsunud neid oma kahju waatama . 
Need tulnud sinna ja käskinud Juhan Teimanni kaa sinna tulla ja saatnud kaebaja naese tema järel . 
See läinud sinna , käskinud teda ennast tulla ja oma surnd ane kaa kaasa wõtta , mida ta öölnud teda maha löönud olewat . 
Kohe hakanud ta teda jälle endisel wiisil sõimama ja küsinud : Kas tahad teist and weel saada , mille peale ta ei wastanu , waid tahan ainult seda sama näha saada . 
Suurte sajatamiste peale wastanud ta wiimaks : mis Sa mind nõnda sajatad , Sa ise oled ju waene Kui kirikurott ! 
Kohe karanud Juhan tema karwu kinni , wisanud ta pikali maha , tema naene jooksnud kaa tema kallale , löönud luuaga teda mitu korda , peksnud tema pead wastu kiwi põrandut , löönud jalaga siis kaa weel ja öölnud ise : Sinu ma ikka tapan ! 
Juhan waadanud pealt ja käskinud mitu korda heaste anda . 
Selle peale läinud ta weriste silme ja siniste kätega oma koju , kus wolimees ja tallitaja teda tulema oodanud . 
Juhan ei ole ise mitte sinna läinud . 
Wolimees Hindrek Iter rääkis : Nemad on tallitajaga sinna läinud waatama , kui suur pahandus on , Mari läinud Juhani järel , nemad oodanud , kunni Mari wiimaks sasis pea , werise suu ja siniste kätega tagasi tulnud ja ise öölnud : Teie ajasite mind huntide sekka ! 
Pärast nõuudnud kaa wolimees seda hand näha saada , aga Juhan ei ole sõna lausunud . 
Kaewataw Juhan Teimann rääkis : ainult ühe korra käisiwad minu haned tema ohras ; teisel korral olid Pikemiste omad . 
Mari tulnud neile , hakanud teda kohe sõimama , wõtnud luua ja tahtnud tema naest sellega lüüa , tema wõtnud luua tema käest ära . 
Siis naesed olla ise natuke puselenud ; tema ei olla teda puudutanud . 
Kaa ütles ta wolimehe tema wihamehe olewat , sellepärast ei olla ta naese kutsumise peale läinud . 
Juhani naene Miina rääkis , et Mari olla sinna tulnud ja öölnud : tule ise ja too oma hoor kaa ! 
sõimanud : pääwa hoorad ja teed wärdjaid ja ööse warastad ja weel mitmet muud moodi . 
Mari ütles , et ta ainult need sõnad olla temale järele öölnud , mida Miina enne temale öölnud . 
Kaa olla kohtu kõrwamees tema weriseid haawu näinud . 
Kohus mõistis : " Juhan Teimann peab 2 rubla walla laekasse trahwi maksma , et ta oma naest teda käskinud peksta ja ise tema weel pikali tõmmanud ja naene Miina 24 tunniks puuri pandama . 
Ani ja odrad jääwad wastamine . 
Trahwi raha sai ära maksetud . 
Kohtuwanem Jaan Wisileht XXX , kõrwamees Mihkel Rondik XXX , kõrwamees Mihkel Haumann XXX 

</sisu>
</protokoll>
