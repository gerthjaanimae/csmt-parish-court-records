<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Kohtu korra pärast olid Rawila ja Palwere walla kohtusse walla hoones kokutulnud : Kohtu wanem : Jaak Urgas Kohtu käemehed Rein Wilba ja Madis Wiermann Kirjotaja H.Siimson Kustas Indus kaebab tema kraamid on minewa aasta tallitaja Mart Remi poolt lastud wälja kanda . 
Mart Remi tunnistab : Tema pole mite kraamid wälja lasknud kanda on aga termini Indusele annud ja Indus ise need kraamid ärawiinud . 
Ja on tühja aida ukse lukus pidanud . 
Indus tunnistab , tema on oma muud kraamid kül ära wiinud , aga need asjad mis teised on äralõhkunud on tema aita pannud , et need üle saawad waadatud ja seletud ; aga teised on lukud aida eest ärawõtnud ja kraamid wäljawisanud ja need on ära praegu . 
1 tisleri pink , 1 kapsta asti , 1 pada , 1 kirwes , 1 weikeseina kapi , 1 ämber ja 2 naela kollast puu wärwi . 
2 luku on aidal ees olnud ja sellel weikese kapil ka . 
Need asjad on kõik senna jäänud . 
Wana perenaene Mai Pallo tunnistab : Tema on need lukud aida eest ärawõtnud ja asjad wäljawiinud , see on jo sügise olnud . 
Indus tunnistab : Wabatmees Jüri Aldur on sui Jaanipääwa ajal tema asjad laudilt ja toa pealt maha loopinud , ja luuba sahad on seal juures weel katki läinud . 
Jüri Aldur tunnistab : Tema on Induse pesu küna rehe alt wäljawõtnud ja Indus teda seepärast peksnud , sellepärast on tema need asjad wälja loopinud . 
Indus tunnistab : Et tallitaja seda asja ei ole seletanud , on tema walla kohut palunud seda õiendada ja kohus on tahtnud seda asja ettewõta , aga Tallitaja Mart Remi on keelanud kohut seda ettewõtmast . 
Remi tunnistab : Tema ei ole mite kohut keelanud . 
Kohus mõistis wanad kohtumehed ettekutsuda ja seda järele kuulada . 
Kohtu wanem : Jaak Urgas Kohtu käemehed Rein Wilba ja Madis Wiermann Kirjotaja H.Siimson 

</sisu>
</protokoll>
