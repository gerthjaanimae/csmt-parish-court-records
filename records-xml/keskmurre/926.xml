<protokoll>
<head>
<vald>keskmurre</vald>
<aeg>xx.xx.1911</aeg>
</head>
<sisu>
Üks tuhat üheksasada üheteistkümnendamal aastal Jõulu kuu üheksamal päewal ilmusiwad Kaiu wallakohtu ette Kaiu walla talupojad Hans Hansu p . 
Mühlmann ja tema poeg Jaan Mühlmann ja palusiwad järgmist asja kohtu akti raamatusse üles wõtta . 
Mina Hans Mühlmann annan oma Kaiu wallas olewa rendi talu " Kõrtsu " rentimise õiguse tänasest päewast oma poja Jaan Mühlmanni kätte selle tingimisega , et tema peab minule ja minu naisele kuni surmani üles pidamist ja korterit andma , kõik warandus , mis minul praegu selle koha peal on jäeb kohaga ühes Jaanile . 
Poeg Jaan on kohustatud aga minu tütrele Juuliele üks sada rubla ( 100rub ) maksma , see 100 rub . 
peab Jaan seda mööda , kuidas tütrel Juuliel tarwis on , wälja maksma . 
Seda kõike tõendab Jaan Mühlmann õigeks ja on sellega täiesti rahul , mis peale mõlemad omad nimed alla kirjutawad . 
Selle akti sisu sai mõlemile sõna sõnalt enne alla kirjutamist ette loetud Jaan Mühlmann [ allkiri ] Hans Mühlmann ei oska kirja . 
Selles aktis nimetatud inimesed on mõlemad kohtule isiklikult tuntud ja õiguse wõimulised selle asja täide wiimiseks , mis kohus oma allkirjadega kinnitab . 
Eesistuja H.Troost [ allkiri ] Liikmed H.Limberg [ allkiri ] , J.Luige [ allkiri ] , J.Tiimus [ allkiri ] Kirjutaja K.Aron [ allkiri ] 

</sisu>
</protokoll>
