<protokoll>
<head>
<vald>keskmurre</vald>
<aeg>xx.xx.1886</aeg>
</head>
<sisu>
Kogukonna kohus 18. Septembril 1886. 
Et oma walla pea kohtumees ja kohtu kõrwamees ise kohtu alused on , siis ei ole neil wõimalik kohtu lauas istuda , sellepärast on kohtumõistjateks Alliku ja Lokuta walla kohtumehed palutud . 
Peakohtumees Juhan Aron , Allikult XXX Kohtu kõrwamees : Kaarel Wärtmann , Lokutalt XXX " " " Jaan Weber , Türrilt XXX Leeno Kundel Lokuta wallast kaebas sisse , et Juhani peremees Rein Weiermann tema poega ( kes Reinu pere sigade juures wäljal olnud ) hirmsaste peksnud . 
Rein Weiermann tulnud sõna lausumata sigade poisi juure , peksnud esite poissi rusikaga mööda pead , kuni see uimaselt maha kukkunud , wõtnud siis poisi ühest jalast käega kinni , poisi teise jala pannud Rein Weiermann oma jala alla , tõmbanud poisi enese käest karja witsa peksnud sellega poissi alt otsast kõiki kohtasi mööda , nii kaua , kui wits otsa lõpnud ; poisi pea olnud kue sisse mässitud , kui pois pea kue seest wälja ajanud ja peksmist palunud üle jätta , hakanud ta teda mööda silma nägu peksma . 
Ta lasknud siis poisi kord lahti , aga wõtnud teist korda jälle kinni , hakkanud poissi haamre pinniga ristluid mööda , käe liikme peale ja ka teisi kohtasi mööda hirmsaste peksma , nõnda , et pois mitmest kohast sinine olnud . 
Pois põle selle järele esite enam käiagi wõinud . 
Teised karjapoisid olla peksmist oma silmaga näinud . 
Sead põle sell korral paha tegemas olnud , ja kui nad ka enne seda peaks olema Rein Weiermannile paha teinud , siis oleks ta kahju tasumist pidanud pärima , aga mitte nii koledaste peksma . 
Tunnistuseks , kes peksmist pealt näinud , saiwad 3 karja poissi kohtu ette kutsutud . 
Jaan Warblane tunnistas : Rein Weiermann lõi esite Kundelile mööda kõrwu , peksis teda pärast paju wäädiga , wiimaks haamre pinniga . 
Sead ei olnud paha tegemas . 
Juhan Pau tunnistas : Meie olime esite sigadega Juhani Reinu kaera maa peal , pärast Reinu Juhani rukki kõrdes , Rein Weiermann tuli sinna , tõmbas poisi karwupidi maha , peksis teda paju witsaga ja pärast haamrega pale ääre ja käe liikmesse . 
Rein Weiermanni oma karjapois Kaarel Traugott tunnistas : Reinu ja kiriku poisi loomad oliwad enne paha teinud , aga sell korral oliwad nad Reinu Juhani rukki kõrdes . 
Meie Rein tuli sinna , lõi esite Reinu poisi rusikaga maha , peksis siis witsaga , kõige wiimaks haamre pinniga selja peale ja igale poole . 
Talitaja Kaarel Kruusberg ja Lokuta kohtumees Kaarel Wärtmann tunnistasiwad : nemad olla poissi pärast peksmist waatanud , poisil olnus küll hirmsad haamre märgid ihu peal . 
Kohus küsis Leeno Kundeli käest , kas poisile mõnda jäädawat wiga peksmise läbi tehtud ? 
Leeno Kundel wastas : Ei tea . 
Esimesel öösel karjus ta küll , et põlw kangeste walutada , pärast teistel päewadel kaebas ta jälle , et teine kõrw walutab . 
Kaks nädalat peksmise järele ei ole ta enam sigade juures käinud . 
Rein Weiermann kutsuti ette . 
Tema ei salganud oma peksmist ka mitte , waid ütles : loomad olnud enne mittu korda paha teinud , tema rääkinud seda kord kõrtsis Juhan Keremile , see käskind sigade poissi peksta , tema peksnud Juhan Keremi käsu peale . 
Juhan Kerem tunnistas : niisugust koledat peksmist ei ole tema ilmaski käskinud . 
Asja üle tõusis waidlemine , millele kohus seletust andis , et niisugust tegu keegi teise käsu järele teha ei wõi , ja niisugune wabandamine kohtu ees midagi ei maksa . 
Iga inimesel olla mõistus , mille waral ta iga asja ära kaaluda wõida , mis ta üleüldse teeb ehk tegemata jätab , kui see ka teisest kästud oleks . 
Kohus andis Rein Weiermannile nõu oma süüd andeks paluda ja Leeno Kundeliga äraleppida . 
Sellega ei saanud nemad korda . 
Mõistetud ja sellsamal päew ette kuulutud : Rein Weiermann maksab 5 rbl . 
Leeno Kundelile peksetud poisi heaks , ja peale selle 3 rbl . 
walla laekasse ( millest 2 rbl . wõera kohtumeestele palgaks anti ja 1 rbl puhtalt walla laekasse järele jäi ) . 
Mõlemad oliwad sellega rahul ja kohtu otsus sai täidetud . 
Peakohtumees : Juhan Aaron XXX Kõrwamehed : Karel Wertmann XXX Jaan Weber XXX 

</sisu>
</protokoll>
