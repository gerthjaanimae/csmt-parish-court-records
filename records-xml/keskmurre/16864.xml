<protokoll>
<head>
<vald>keskmurre</vald>
<aeg>xx.xx.1886</aeg>
</head>
<sisu>
Protukoll ₦ 11. 
Koos olid 6. 
Oktob . 
1886 peawanem R. Priidemann J. Madisson R. Tomberg 
[ järg ] Kustas Leht kaebas oma poja Juhanese eest , kes praegu Paide hospedalis haige maas on , et küla poisid on teda ( Juhanest ) Mihklipääwa õhtu küla tänawas kella 11 aega pool surnuks peksnud ja maha senna jätnud . 
Peeter Priima ja Mart Künstler on ta endi wahel kodu aidanud . 
Peeter Priima tunistas : Mina Johanes Leht ja M. Künstler tulime kõrtsist , teised poisid olid ees tänawas seismas ; Juh . 
Leht ütles neile : mis tee seisate siin kuse oja selja taga . 
( See oli ka õige , sest hobuse kuse oja oli seal maas ) . 
Jakob Mangmann hakas riidu , pani mütsi aja peale ja ütles Juh . 
Lehe wastu : Kas tahad kiskuda ? 
Lõi mõne korra rusikaga . 
Selle peale wõtsin mina Jakobi kinni ja hoitsin eemal , siis läks Kustas Leeberg lõi esite teiwaga ja pärast kiwiga siis J. Leht kukus maha ja hakas appi karjuma , teised poisid jooksid keik ära ja mina talutasin ta kodu . 
Kustas Leeberg tunistas : Tüli põhjuseks ei olnud mull kedagi ; teiwaga mina küll lõin teda aga kiwiga ei löönud ; käega lõin ka . 
Jaak Priima tunistas : Mina kartsin et Jakob Mangmann ja minu wend Peeter pidid ise jälle riidu minema , hoitsin Peetrit kõwaste kinni . 
Seda nägin , et Kustas läks Juhanese kallale . 
Mina wõtsin siis Kustast kinni ja keelsin teda , tema rabeles lahti ja ütles : Mina talle ei jätta , murdis aja teiba otsast tüki ja lõi sellega ja ütles : peaks ma kiwi saama ! 
Mina läksin siis eemale , kiwiga löömist ei näinud , kuid kuulsin et löödi . 
Rein Mangmann ähwardas mind ennast lööia kui wahele lähen . 
Hans Martson tunnistab : Mina olin kodu , kuulsin tänawas kisa , jooksin kampsoni wäel senna , Kustas Leeberg hakas siis teiwaga lööma , esite lõi jalaga kubemesse , siis lõi teiwaga . 
Mina pidin wahele minema aga Jakob Mangmann asus minu selja taha , ma sain aru , et tema mind pidi ka lööma , hoitsin ennast eemal , siis nägin kui Kustas wõtis kiwi aja pealt ja lõi pähe , Juhanes kukus siis maha . 
Karel Wiidoff hoidis ka Kustas Leebergi kinni , aga ta ei kuulanud ütles et Juh . 
Leht temale koha wahetuses sitta teinud . 
Adu Krabi tunistas : Kustas Leeberg lõi esite jalaga kubemesse siis wõttis teiwa ja lõi , siis läks kiwi aja juure ja lubas kiwi wõtta . 
Mina olin teiste selja taga , ei näinud kas tall kiwi käes oli wõi ei , aga seda ma kuulsin kui hele laks käis ja Juh . 
Leht kukus maha ja hakas appi karjuma . 
Mart Künstler tunnistab : Kustas Leeberg on Juhanest jalaga löönud siis tema satunud teiste selja taha , pole enam midagi näinud ainult kuulnud . 
Wiimaks kukus Juhanes maha ja meie P . priimaga wiisime ta kodu . 
Kohus mõistis : Jäeb pooleli , et keik selle lou pealt nägijad kohtusse ei olnud tulnud . 
Peawanem R. Priidemann XXX J. Madisson XXX R. Tomberg XXX 

</sisu>
</protokoll>
