<protokoll>
<head>
<vald>keskmurre</vald>
<aeg>xx.xx.1886</aeg>
</head>
<sisu>
Protokollid sel 3. 
Octobril 1886. 
Koos ollid peawannem : Karel Traugott abbimehhed : Hans Pent , Jaan Pernstein 
37. 
Jaan Klaudius astus kohto ette ja andis üllesse , et tema oma õnsa issa ja wenna Juhani käest kaks 100 rublast Credit-Cassa pabberid Nr 24474 mis tema issa Hanso ja Nr 1152 mis tema wenna Juhani nimme peale registriritud olnud pärrast nende surma ommale sanud . 
Need nimmetud pabberid annud ta 10 aastad tagasi Keri mõisa rentniku Jaan Weidemanni kätte , kes need sammad jälle selle samma aasta Märtzi kuu sees taggasi anda lubbanud . 
Jaan Weidemann ei olle neid agga mitte ennam taggasi toonud ja kui ta neid pärrast temma käest pärrinud , siis üttelnud temma , et need pabberid ühhe rikka mehhe käes olla kust naad mitte kaduma ei lähhä . 
Tännawo aasta Juli kuus tulnud agga üks Müüsleri walla mees Jürri Grauen Serrewerre tallitaja ja koolmeistri J. Pulbergi jure ja pallunud ommale ühte walla tunnistust selle ülle , et ta need pabberid Juhan ja Hans Klaudiusse nimme pealt maha kustutada wõiks . 
Tallitaja ei olla temmale sedda tunnistusse kirja mitte annud ja need pabberid olla praego temma käes . 
Ta palub need pabberid Jürri Graueni käest wälja pärrida , nõnda et ta sedda ommadust , mis kord pettuse läbi kaduma on läinud , jälle kätte saaks . 
Selle kaebtusse peale sai Jürri Grauen Müüsleri wallast ette kutsutud ja andis küssimisse peale üllesse , et Jaan Weidemann temma käest 200 rubla lainanud ja annud selle ette need kaks Credit-Cassa pabberid temma kätte pandiks . 
Kelle nimme peale need pabberid kirjutud ollid , sedda ei wõinud ma mitte teada , sest et ma kirja ei tunne . 
Peale selle ei anna ma neid pabbberid enne omma käest ärra kui Jaan Weidemann need 200 rubla mulle ärra maksnud on . 
Sellepärrast , et Jürri Grauen ühhed pabberid , mis teiste nimme peale registriritud ollid , Jaan Weidemanni käest pandiks on wastowõtnud , sai Mõistetud : Jürri Grauen peab need pabberid 4 näddali sees Serrewerre walla kohtusse toma kust Jaan Klaudius neid kätte sada wõib . 
Peawannem Karel Traugott XXX Kõrwamees Jaan Pernstein XXX Kõrwamees : Hans Pent XXX 

</sisu>
</protokoll>
