<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Protokoll № 2 Sel 1. 
Februaril 1888. 
Koku ollid tulnud kohtu peawannem : Peeter Somberg Kõrwamehed : Mart Limberg ja Jakup Weber . 
Krõõt Tännawaots kaebas kohtu ette , et temma ollema Juhan Kandelini 2 aastad teenind . 
Aga kaks kuud enne teise aasta lõppetust , annud temma perenaesele ülles , et ta tahab ärra minna teise peremehe juure . 
Ära mineku juures hakand tema Juhan Kandeliniga oma palka selletama , mis temal weel saada olnud . 
Essimesse aasta eest jäänud 3 Rb . 
ja wiimse aasta 2 Rb . 
saada ja weel peale selle jäänud temal , juba enne teenimise hakatust 24 kartuhwli wõtmise aegist pääwa saamata , mis aga nüüd Juhan Kandelin keik ärra salgab . 
Nende 24. pääwa ülle teawad ka Jürri Pent ja Kai Uben tunnistust anda . 
Juhan Kandelin tunnistas , et temmal on küll multse aasta ette Krõõt Tänawaotsale weel 2 Rb . 
palka maksta ; aga tunamultse ette mitte üks koppik . 
Ja peale selle ei ole Krõõt Tänawaots teda mitte 24 pääwa enne teenistuse hakatust teenind , waid agga 12 pääwa . 
Nende pääwade ülle teawad Mart Limberg ja Karel Iberg tunnistust anda , kes teda sell aastal teenind . 
Sellepärast et Krõõt Tänawaots temale ei olle ülles annud , et ta tahab teenistusest lahti wõtta , sellepärast ei taha tema ka palka maksta . 
Kohtu poolt sai soowitud , et Krõõt Tänawaots ja Juhan Kandelin kahekesi endi palga asjus koku lepiks ja saatis neid lepima . 
Krõõt Tänawaots tulli ette ja andis ülles , et tema olema juba Juhan Kandeliniga 6 rublaga ärra lepind , mis ka Kandelin ollema ärra maksnud . 
Juhan Kandelin tulli ette ja tunnistas ka , et nemmad on juba Krõõt Tänawaotsaga 6 rublaga ära lepind , mis ka tema juba wälja maksnud . 
Kohtu poolt sai se lepitus täielikuks kinnitud . 
Kuulutud - täidetud 
Kohtu peawannem : Peeter Somberg XXX Kõrwamees : Mart Limberg XXX ja Jakup Weber XXX Kirjutaja : T. Necks / allkiri / 

</sisu>
</protokoll>
