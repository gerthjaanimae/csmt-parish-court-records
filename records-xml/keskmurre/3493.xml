<protokoll>
<head>
<vald>keskmurre</vald>
<aeg>xx.xx.1886</aeg>
</head>
<sisu>
Kohtu ette astus Jaan Wiiron ja palus õiendamist raha laenu asjus , mis Mats Kiik , kui tema wõlgnik , ei tahtwat temaga mitte ilma kohtuta ära õientada . 
Jaan Wiirun tõi oma kaebtuse asja ja selle põhjenduse järgmisel wiisil ette . 
Kahe aasta eest tagasi läksin mina Krimmist Suhum Kaleesse kuhu ka Mats Kiik tahtis kaasa tulla , aga et temal omal mitte rahalist jõudu ei olnud siis palus ta mind , et teda selle poolest aawitaksin . 
Mina olin seda walmis tegema aga selle tingimisega , et ta , kui Suhum Kalees on tööd leidnud ja raha teeninud , mulle seda jälle wälja maksab - Rehnung , mis näitab , kui palju ma sellel teekonnal tema pärast olen kulutanud , on järgmine : Tarkanist Eupatoria minemine 1 rbl . 
õhtul sinna saades raha annud 1 rbl . 
pilleti eest Eupatoriast Suhumi maksnud 6 rbl . 
Simferopolis enne seda andsin temale toidu raha 1 rbl . 
Tuumanow ​​​​​​​ is korteli ja senna wiimise kulud 24 cop . 
ja wiimaks Suhum Kaleis ta tellimise peale et 10 rbl täis saaksiwad 76 cop . 
Summa 10 rbl . 
Et ma seda temale mitte kinkinud ei ole waid laenuks annud , seda tunnistab ta ise ühe wõla kirja läbi , millele ta sellepärast et ise kirjutada ei mõistnud , oma nime kinnituseks ristid oma käega alla tegi . 
Seda samma tunnistab ka Tõnu Kleesmann , kes meiega ühes koos reisis , oma nime all ristidega . 
Ka wõib ta tunnistada , et Mats Kiiki mitte ei ole sellele teekonnale meelitanud , nii kui ta seda Eesti maale tgasi tulles olewad kõnelenud . 
Selle Kaebtuse peale kostab Mats Kiik , et Jaan Wiiron olewat teda Suhum Kaleesse kutsunus Krimmist ja lubanud tema eest kõik reisi kulud oma heast meelest ilma tagasi nõudmata kanda . 
Nõnda ei teadwat tema mitte kui palju Jaan Wiiron tema pärast on kulutusi kannud , sest et oma käega mitte kopikud tema käest wastu põle wõtnud . 
Kui rehnungi sai ette luetud , tunnistas tema õigeks et olewad Suhumis Jaan Wiironi käest 76 kop . 
raha wastu wõtnud , mida ta kui laenu , lubas jälle tagasi maksta . 
Wiimaks ütles tema , et Jaan Wiiron kutsunud teda nurga taha ja pakunud tema kätte seda raha mida ta ka wastu wõtnud . 
Mats Kiik ütleb ka , et tema ei teada mis tarwis Wiiron teda kaasa on tellinud , kas rohuks wõi mõne teise tarwituse pärast . 
Kohtu arwamine ja otsus : Kaebatawa kahtlusest oma wabanamiseks on tunda , et ta ometigi Jaan Wiironi wõlglane on ja , et kaebtus tema peale raha laenu asjus õige ja põhjendatud on . 
Ka ei ole temal mingisugust kirja Jaan Wiironi poolt ette näidata , millega ta tema kaebtust ja nõudmist wõiks tühjaks teha . 
Nõnda peab siis Mats Kiik oma kohust Jaan Wiironi wastu täitma sellega , et laenuks saadud raha ( 10 ) kümme rbl . 
wastu panemata kahe näädala pärat seia kogukonna kohtusse ära maksab . 
See kohtu otsus sai mõlemile nii heaste kaebajale kui kaebatawale ette loetud . 
Et kaebataw sellega rahul ei olnud , sai suurema kohtu kord ära seletud . 
Sellega sai kohus lõpetud . 
Kohtuwanema asemik : Toomas Rassohn + + + kohtu körwamehed : Mart Pauls + + + , Pearn Luige + + + Kirjutaja : J. Kristal 
Protokoll Hagenrichte juure saadetud läbiwaatamisel 17 Küinlk 1886. 

</sisu>
</protokoll>
