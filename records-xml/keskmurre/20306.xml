<protokoll>
<head>
<vald>keskmurre</vald>
<aeg>xx.xx.1901</aeg>
</head>
<sisu>
1901 a. Märtsi kuu 1 päewal ilmusid Wäätsa walla kohtusse kohtule iselikult tuntud Wissuwere karjamõisa rentherra Gustaw Weberi usaldusmees Jaan Koll Wäätsa walla walitsuse ees 30 Juulil 1899 a. N 877 all kinnitud usalduskirja järele ja Kirna walla liikmed Hans Erenwert ja Hans Luste ja palusid kohtu akti raamatusse üles wõtta endi suusõnalist rendi-kontrahti , mis järgmine on : Erenwert rendib Wissuwere karjamõisa järel olewa " Eestsauna " ja Luste " Matsimäe " kohad 5 aasta peale , 23 Aprilli kp 1901 a. arwates kunni 23 Aprilini 1906. a. Kohtade eest maksawad rendiwõtjad renti - Erenwert 33 rubla ja Luste 25 rubla aastas , kahel tähtajal ette , nimelt 1 Märtsil pool ja 1 Septembril pool , mida nemad ka rendiandjaga kokkuleppides töödega wõiwad tasuda , kusjuures maksetud saab rukki postiwahe leikamise pealt 5 rubla , odra postiwahepealt 2½ rbl ja segawilja ( kaera ) postiwahe pealt 1 rbl 80 kop . , ja kartuli wõtmise päewa pealt 40 kop . 
Rendiwõtjad on kohustatud nende jaoks määratawad tee jaod parandama ja wastutawad ise nende korraspidamise eest . 
Ilma rendiandja lubata ei ole rendiwõtjatel õigust heina , õlgi , loomatoidu rohtu , aga ka sõnnikut ära wõerandada , mis nende kohtade pealt saadud . 
Kohtade äraandmise korral peab kõrss ülesküntud olema . 
Rendiwõtjad on ka kohustatud Luteruse waimuliku ametnikudele palka maksma teatud suuruses . 
H. Erenwerth / allkiri / H. Luste / allkiri / J. Koll / allkiri / 
See rendikontraht sai pooltele ette loetud ja nende poolt allakirjutatud , seda tunnistab Wäätsa walla kohus . 
Eesistuja J. Käsper / allkiri / Liikmed H. Rass / allkiri / K. Ruut / allkiri / 
Kirjutaja Pommer / allkiri / 

</sisu>
</protokoll>
