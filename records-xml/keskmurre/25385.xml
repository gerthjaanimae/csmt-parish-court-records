<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Prottokoll sel 1misel Juunis 1882 Koos olid kohtu Peawanem : Jaan Reemann Hans Simsohn Mart Sopp Kirjutaja H. Saarmu 
№ 32. 
Kohtu laua ette astus peremees Jaan Mäematt ja kaebas : et Rein Kredemann on talwe temal ühe heina kuhja metsast heinama päält ära warastanud , kus 40 leisikast on heinu sees olnud . 
Rein Kredemann astus ette ja ei salganud seda mitte ära , waid ütles : et mõisa metsawaht Jüri Ehrenwerth on temale seda käsku annud , neid heinu mõisa wiia , sest need heinad mõisa maa pealt on tehtud . 
Mõisa metsawaht Jüri Ehrenwerth astus ette ja ütles : et tema ei ole Reinule mitte seda käsku annud , Jaan Mäematti heina kuhja mõisa wiia , mis Jaani oma heinama peal on olnud , waid et tema on Reinu käskinud seda heina kuhja mõisa wiia , mis Rein mõisa maa pealt on teinud ja mis pool suurem on olnud , kui Jaan Mäematti heina kuhi . 
Mõistetud sai : et Rein Kredemann peab Jaan Mäematt'ile 4 Rubla selle warastud heina kuhja eest maksma ja peale selle weel 3 pääwa puuris olema seepärast , et tema Jaani heinad on ära warastanud . 
Semõistmine sai kuulutud ja Rein Kredemann ütles : et tema seda mitte ei täida ja Prottokolli kaa ei wõtta suurema kohtusse kaebada . 
Seepärast , et Rein Kredemann seda mõistmist mitte ei täida ja suuremat kohut ei nõua , palub walla kohus seda asja auuliku Hakenrehtri kohtu ülekuulamise alla wõtta . 
Kirna walla kogokonna kohtu nimel , Peawanem : Jaan Reemann / allkiri / Hans Simsohn XXX Mart Sopp / allkiri / Kirja tunnistuseks kirjutaja H. Saarmo / allkiri / 

</sisu>
</protokoll>
