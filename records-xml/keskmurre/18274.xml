<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Protucoll № 12. sel 15. 
Octobrll 1888 Koos ollid kohtu peawannem : Peeter Somberg , Kõrwamehhed : Mart Limberg , Jakub Weber . 
Tallitaja Tawet Wiedemann kaebas kohtu , et Peeter Priima ei täida oma kohtu otsust , mis juba sel 1. Augusti k . 
p . 
Protucoll N 9. mõistetud sai Kai Ubeni ja Peeter Priima lapse kaswatuse asjus . 
Kolm kohtu pääwa on tema P. Priimale kässu lasknud anda ; aga ika ei tulle Priima kohtu ette . 
Tännasel kohtu pääwal saatnud tema kohtu teendri Jaan Piisneri P. Priimale järrele ; aga sellele üttelnud ta , et tema ei tulle , mis wõib kohus temale teha . 
Siis wõtnud tema kolm meest : Jaan Piisneri , Kustas Luttruse ja Juhan Ilwese ennesega ja läinud P. Priima järele ; aga Peeter Priima hakand ka neile wastu ja üttelnd , et temma ei tulle kohtu . 
Sellepeale käskind temma neid juure wõetud mehi P. Priimat kinni wõtta ja kohtu wiia ; aga P. Priima wõtnud kaelkoogud , pidand nendega lööma , saanud aga käest ärra wõetud . 
Pärrast wõtnud nurgast hangu pidand sellega jälle lööma ja üttelnud isse , et tooge rügement soldatid siia , siis saate mind kindi . 
Wiimaks saanud mehed temast wõitu , sidund käed kindi ja toonud ta kohtusse . 
Peeter Priima tunnistas , et temmal ei olle selle kaebtuse wasta midagi wabandamist . 
Kohtu käskusid temma küll saanud , ni kui tallitaja kaebas ; aga temmal olnud ka nendel pääwadel muud toimedusi . 
Seda kohtu otsust täidab tema siis , kui tema raha saab . 
Sellepärast wõtnud tema hangu ja kaelkoogud kätte oma kaitsmiseks , et teda mitte kinni ei seutaks ja käskind ka rügemendi soldatid tuua . 
Se olnud temal rumalus , et ta kohtu teendrile üttelnud , et temma kohtu ei tulle . 
Jaan Piisner tunnistas , et Peeter Priima on temale üttelnud , kui temma kohtu käsku wiinud , et tema kohtu ei tulle , mis kohus wõib mulle teha . 
Ja teise kora aeg , kui temma Kustas Luttruse , Juhan Ilwese ja tallitajaga järele läinud , hakand Peeter Priima jälle wastu , wõtnud , esiteks kaelkoogud ja pärrast heina hangu mis nemmad aga käest ärra wõtnud ja teda tallitaja kässu peale kinni sidund ja kohtu wiinud . 
Niisama tunnistasid ka Kustas Luttrus ja Juhhan Ilwes . 
Kohus mõistis , et Peeter Priima saab omma mitme kordse tallitaja kässu wastu pannemisse eest 20 witsa hoopi ja tännase tallitaja wastu hakamise ja hangu ja kaelkoogu tarwitamise pärrast teisel kohtu pääwal , se on 7 Nowembri k . 
p . 
jälle 20 witsa hoopi karistuseks . 
Ja se 15. rubla , mis Peeter Priima sest 1. Augusti k . 
p . 
Protucoll N 9 mõistust mööda Kai Ubenile pidi lapse kaswatuseks maksma , peab P. Priima seks 16. 
Octobri k . 
p . 
ärra maksma . 
Aga et Peeter Priima witsa hirmu kohtu mõistmist mööda , mitte wastu ei wõtnud , wasta hakas ja ärra jooksis jäeb kohtu otsus Paide kreisi Politsei kohtu hooleks . 
Kuulutud . 
Kohtu peawannem : Peeter Somberg XXX Kõrwamehed : Mart Limberg XXX ja Jakob Weber XXX Kirjutaja : T. Necks / allkiri / 

</sisu>
</protokoll>
