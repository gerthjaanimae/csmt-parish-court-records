<protokoll>
<head>
<vald>keskmurre</vald>
<aeg>xx.xx.1903</aeg>
</head>
<sisu>
Tuhat üheksa sada kolmandamal aastal Mai kuu üheksateistkümnendamal päewal ilmusiwad Kaiu walla kohtu ette Kaiu walla talupoeg Hindrek Wilosius ja Wahastu walla talupoeg Mart Rand ja palusiwad järgmist asja kohtu akti raamatu üles wõtta . 
Minule Hans Wilosiusele , teeb Mart Rand rehepeksu masina kõik oma materialist olgu see puu wõi raud ja saab siis sada / 100 / rubla . 
Ross wärk saab puust tehtud ja maas käima , kui kolme hobuse jõud tarwis läheb . 
Töö peab kõigis tükkis hea olma ja enne töö , wõi masina raha ei saa , kui masin walmis on , järel proowitud ja kõlbulikuks tunnistatud . 
Masin peab walmis olema 30 Augustiks s . 
a. Masina rihm jäeb minu oma muretseda , kui masin kõlblik on , aga Rand peab proowi tegemiseks rihma peale muretsema nii et proowi peksmise teha wõib ja see jäeb siis ka minule . 
Käsi rahaks maksan wiisteistkümend / 15 / rubla Randil . 
Seda kõik tunnistab Rand õigeks , lubab kõik täita mis kaubeldud ja kui masin hea ei ole , siis maksab käsi raha tagasi . 
Selle sisu sai mõlemi poolel sõna sõnalt ette luetud , mis allkirjadega tõentawad . 
h Wiloseus [ allkiri ] M Rand [ allkiri ] Selles nimetud inimesed on kohtul isiklikult tuntud ja mõlemad õiguse wõimulised selle asja toime wiimiseks , mida kohus kinnitab . 
Eesistuja : M. Pauls [ allkiri ] Kohtumehed : J. Wiilson [ allkiri ] H. Linder [ allkiri ] H. Lang [ allkiri ] 

</sisu>
</protokoll>
