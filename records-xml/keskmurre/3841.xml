<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
Kohtukorrapärast olid kokku tulnud Rae ja Jüri kiriku walla kohtuse walla honesse : Kohtuwanem : Jaan Witismann , abimees Jaan Rudemann " Mihkel Taneberg kirjutaja Siimberg . 
Tuli ette Surekiwi sanna mees Kristjan Trumpp , ja kaebas , et Majaka sanna Kristjan Potter on temal üks tük heinamaad oma hobusega ära söötnud mis tema on Wasjala mölder Pertel Promann'i kääst wiie kartufli wõtmise pääwa ette rentinud ; ja tema on keelanud hoost wiimast sinna heinama tükki peale , siis murdnud Potter tema wärawa eest maha , kus juures ka tema kätt on Kristjan Potteri poeg Johannes murdnud . 
Astus ette Kristjan Potter ja ütles , et se heinama tük kellest tema on ka nattuke põldu teinud olnud minewa aasta tema kääs ja maksnud selle ette möldrile , ja tänawu-kewade on tema ka adrad selle maa peale teinud , ja mölder ei ole kewade seda temale öölnud , et ta selle maa ära wõttab ja Trumpile annab . 
Kristjan Potter ütle et tema on tahtnud oma hoost karjamaale wia , aga Trumpp on keelanud , ja ta siis tahtnud jälle teisest kuhast wia ja Trumpp on jälle ette jooksnud ja löönud temale rusikaga wastu rindu ; aga wärawa on tema poeg eest ära tombanud aga Trumpi käsi ei ole mitte murtud saanud . 
Selle peale kutsus kohus ette Wasjala mölder Pertel Proman'i . 
Pertel Promann aga tunnistas , et Kristjan Potter on selle maa tükki pealt metsa raiunud ja ka ilma luba küsimata põldu teinud , sest tema on aga selle maa tükki looma sööma maaks andnud , ja Kristjan Potter pidand siis iga aasta 5 ( wiis ) rubla renti maksma selle pealt ja wiis aasta rent peab hoopis wõlga olema ; ja sellepärast olen se maatük tema kääst ära wõtnud ja Kristjan Trumpile andnud . 
Selle wastu waidles Kristjan Potter , et nende kaup olnud se et rendi ette teeb iga aastase sadulsepa töö . 
Ja mölder on andnud luba põldu teha ja agu ei ole tema sealt maa pealt raiunud , waid teised on raiunud . 
Selle peale mölder ütles et se Potteri wastu waidlemine täieste wale on , waid tema ei ole ka põrmu sadulsepagi tööd teinud temale . 
Kohtu kaiad leppisid ise kesgis selle tingimisega ja möldri rahulolemise ja lubaga et põllu tük jääb Kristjan Potteri pruukida seks suweks ja peab selle ette tegema möldrile kolm kartufli wõtmise pääwa . 
Ja heinamaa tük jääb Kristjan Trumpile ja Trump peab selle ette tegema möldrile kaks kartufli wõtmise pääwa . 
Ja tulewa aasta on mõlemad maa tükkid Kristjan Trumpi kääs prukida . 
Ja Kristjan Potter teeb möldrile wana wõla ette aga 10 kartufli wõtmise pääwa sellega leppis mölder Promann . 
Kohus mõistis nende wastamisi löömised tühjaks , sest neil ei ole seda kis nende tüli pealt oleks näinud . 
[ asi on lõppetud ] 

</sisu>
</protokoll>
