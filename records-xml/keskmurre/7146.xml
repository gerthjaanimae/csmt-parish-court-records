<protokoll>
<head>
<vald>keskmurre</vald>
<aeg>xx.xx.1890</aeg>
</head>
<sisu>
Kohtu korrapärast olid kokku tulnud Rae ja Jüri kirikuwalla kohtusse walla honesse : Kohtu wanem : Jaan Witismann , abimees Jaan Rodemann " Mihkel Taneberg kirjotaja H. Siimberg . 
Waata protokoll N 21 sel aastal . 
Kohhus kutsus ette kostja Wasjala kõrtsmiku Karel Reinapi , Karel Reinapp kostis , et kaupmees on kõrsu tuas ühe Rawila mehega ( Suru peremehega ) waidlema läinud , puu kauplemise pärast ja tema naine Leno on ütelnud : " kaupmees norib ikka kust alwemalt saab , wiina kortli tahab saada 10 koppikaga ja õlle pudeli 9ga , siis öölnud kaupmees tema naisele : " sina sant maksa ise need puud wälja sa elad siin Jago eide waraga ja oled selle peale uhke ( Jaago eit on kõrsi naise ema ) siis küsinud kõrsi naine : " Kuidas mina sinu sant olen ? 
sest rahwas räägib , et sa oled hobuse waras olnud , aga mina ei ole kellegi sandiks olnud . 
" Ja selle sama pääwa õhta on tulnud kingsepp Leesfeldt kõrtsu ja ostnud pudel õlut seal omale ja peale selle tulnud ka kaupmees Laiba peremehe Juhan Hioga kõrtsu ja Juhan Hio öölnud Leesfeldile : " Sa oled weel kõrtsus , mis aeg nüüd on ? " siis läinud kõrtsmik kella waatama , kel olnud 1 / 2 10 , kaupmees ei ole seda uskunud ja läinud kõrtsmiku naisega ise kella waatama ja on öölnud , et kel on 1 / 2 10 olnud ; Leesfeldt on küsinud weel üks pudel õlut ; siis läinud Juhan Hio kõrsust wälja õue ja kaupmees jäänud tuppa , ja tema läinud Juhan Hio järele ka õue seda lattorni waatama mis kõrtsi ees põles ( sest suur Pannküla mõisa wiina woor olnud sel öösel seal öömajal ) ja kaupmees tulnud ka siis nende järele õue , seal küsinud Paunkülast Röösa peremees Käsper Schwan kõrtsmiku kaast : " mis mehed need on , mis naad siin waidlewad ? 
" Kaupmees on Käsper Schwan'ile wastu öölnud : " mis sina siin pobbised . 
" Ja waielnud siis seal Kasper Schwaniga . 
Selle peale on kõrtsmik öölnud kaupmehele : " Sina teotad kõrtsi esile ära kegi ei tohi enam seia öömajale tulla kui sa siin inimestega riidled . 
Kõrtsmik ütles : " Ma läksin malakad tooma et kaupmehele anda kui ta muidu mitte oma tüli ei lõpeta , " siis on kaupmees ja Juhan Hio sealt kõrtsi eest ära läinud . 
Ja kaupmees on ka enne inimestega kõrtsus riidu kiskunud kõrtsus on läinud kõrtsi eest mööda ja tahtnud inimesi püstuliga lasta , aga püstul ei ole lahti läinud , siis ta on kodu käinud ja laadinud uesti ja on siis tulnud kõrtsi juure kõrtsi tuppa letti taha ja küsinud : " kis olid kõrtsi ees kui mina mööda läksin ja hakkanud kõwaste Jaan Prügi peale ajama , et ta on kõrtsi ees olnud . 
Ja siis on kaupmees ka öölnud seda et ta tahtnud kõrsi ees lasta aga püstul ei ole lahti läinud . 
Selle peale on küsinud Priitik Kööp kaupmehe kääst : " kas sina tohid siis inimesi lasta , " selle peale tõmbanud kaupmees püstuli tasgust wälja ja pannud otsa wastu Priitik Kööp ' a ja öölnud : " Ma lasen so maha sest minul on raha wõin sind wälja maksta . 
" Selle läbi tahtnud suur riid tulla ja waewalt saanud weel kõrtsmik nende wahel rahu teha . 
Weel kaebab kõrtsmik , et kaupmees on tahtnud kõrtsi taga tuas wägise tema tüdruku kallale minna ja tema naine on wahele läinud kaupmeest keelama , siis löönud kaupmees jalaga kõrtsi naist kubemesse wasta kõhtu . 
Selle peale astus ette kaupmees Pisarew ja ütles et tema on kaubelnud Rawila walla mehe kääst puid ja on pakkunud 5 rbl 20 kopp süllast aga mees tahtnud 6 rbl süllast . 
Kohus seletas kaupmehele kuidas tema peab lühidalt oma puu kauplemise asja rääkima , selle peale kaupmees wihastas kohtu laua ees ja läks kohtu tuast wälja ; kohus saatis teenri teda tagasi kutsuma aga kaupmees ei tulnud , waid läks hoopis kohtu majast minema . 
Selle peale andis kõrtsmik Karel Reinap ülese oma tunnismehed need on nimelt : Pritik Kööp , Hans Malsroos , Gusto Telling , Gustas Kööp ja Jaan Prüggi . 
Selle peale tuli ette kaupmehe tunnismees , Mart Treiratt , kohus manitses teda , et tõe tunnistust mis teab kaupmehe ja kõrtsmiku tüli asjas peab kohtu ees teada andma . 
Mart Treiratt ütles , et tema ei tea põrmugi kaupmehe ega kõrtsmiku tüli asjas tunnistust anda . 
Mart Treiratt [ allkiri ] Astus ette tunnistuseks Andrekse peremees Hans Promann , kohus nõudis tõe tunnistust ; Hans Promann tunnistas : et tema mitte mingid tunnistust ei tea anda kaupmehe ega kõrtsmiku asjas . 
Allkiri aktis Hans Promann . 
Astus ette Jüri kiriku walla Tallitaja Jüri Kohho , kohtu küsimise peale tunnistas Jüri Kohho et tema on näinud ja kuulnud , kui kaupmees on s ? 
mehega waielnud ja tema on kõrsust wälja tulnud ja naad jäänudgi waidlema ; aga seda tema ei ole näinud ega kuulnud , kui kõrsi naine kaupmeest sõimanud hobuse wargaks ja sirnägina wangiks ; mis peale tema ära tulemise wõis sündida sellest tema midagi ei tea . 
Allkiri aktis Jüri Kohho . 
Selle peale sai ette kutsutud Laiba peremees Juhan Hio kis tunnistas : et tema läinud kaupmehe seltsis Leesfeldi juurest kõrtsu Leesfeldi taga otsimas , siis on se pahanduse asi nõnda ette tulnud nagu kaupmehe kaeptuses seisab mis õhta sündis , Juhan Hio tunnistab et sest tema ei tea midagi tunnistust anda , et kaupmees kõrsi naisest sõimatud sai ; hobuse wargaks ja Sirnägina wangiks , sest se asi on kaupmehe kaeptuse järele homiku pidand olema . 
Alliri aktis J. Hio . 
Jääb poolele . 

</sisu>
</protokoll>
