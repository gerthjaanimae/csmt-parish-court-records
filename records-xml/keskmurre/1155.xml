<protokoll>
<head>
<vald>keskmurre</vald>
<aeg>xx.xx.1886</aeg>
</head>
<sisu>
Kohtu ette astus lesk Madli Orjas kelle saun tänawu Jaanipäewa õhtul ära põles , ja kaebas : 5e ( wiie ) aasta eest , kui mu mees oli surnud , kadus mu majast matuke wiina ära ja Tõnis Orjas , mu mehe wend , tunnistas isi pärast üles et tema käind seal . 
Pärast oli Orawa peremees Tõnis Kummelby seda kuulda saanud ja arwas , mina tähendanud teda kui Orawa Tõnis ütlesin , sest Tõnis Orjas oli ka siis Orawal , ja hakkas sellepärast mu maja ukse ees käratsema mis peale ka Gustas Mühlmann senna tuli ja tema kuulis küll ka , kui Tõnis Kummelby ähwardas ja ütles : Mis see ( saun ) siin teeb , tarvis aga tuli otsa panna . 
Siis kutsuti Orawa perenaene Mari Kummelby ette ja see rääkis : Kui nõnda pahandusi sündis , ütlesin ma : parem oleks wõind need palgid ära põletada , ( sest Tõnis Kummelby oli isi neid muist temale müünd ) . 
Siis kutsuti Gustas Mühlmann ette ja ta ütles : Seda mina ka küll kuulsin kui Tõnis ja Mari Kummelby ütlesid : tarvis aga tuli otsa panna tall . 
Kui kohus küsis miks ta appi ei tulnud , kui maja nende oma wärawa juures põles , wastas ta esiti : Ma ei tahtnud paljajalu wälja tulla , pärast ütles ta jälle , ta jooksnud palja jalu edasi tagasi õues . 
Esiti ütles ta kuuse otsas " jaanituld " näinud , pärast ütles jälle , ta maganud sell ajal kambris ja lisas weel juure : Ega meie ometi seda ei teind ; sest on jo mitu aastat kui see sai lubatud . 
Kohus mõistis et seda asja peab suuremasse kohtusse saatma . 
Protukoll sai wälja kirjutud ja Hakenrihtrile saadetud 10mal Webruaril 1886. 

</sisu>
</protokoll>
