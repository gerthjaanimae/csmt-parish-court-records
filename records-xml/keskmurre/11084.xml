<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Kohala küla endine perenaene Kaarli lesk Mari Witsut kaebas , et temal mööda läinud kewadel kui koha pealt ära saanud , Kraamimise ajal 15 rubla raha ära kadunud , ei ole teadnud ühegi käest küsida ega ka kellelegi rääkida ; aga nüüd saanud kuulda et tema sulane omalemale räkinud ja ka tema enese wastu et tüdruk Liisu Aam on selle raha ära wötnud , sest kui tema kappist riideid wälja wötnud siis sulane Juhan Luks näinud et Liisu Aam jalla raha peale pannud mis laua juure maha kukkunud ja kui tema toast wälja läinud siis raha maast ära wötnud ja pöue pistnud . 
Liisu Aam oli kohtu ees ja ütles : et tema raha maast wötnud oma rättiku sisse pannud ja seda raha olnud 1 rubla mis ka teisel hommikul Juhan Luksile näitanud . 
Juhan Luks oli kohtu ees ja tunnistas , et tema näinud kui perenaene riided kappist wälja wötnud siis näinud et raha maha kukkunud ja Liisu Aam jalla peale pannud ja nönda kaua jalla peal pidanud kui perenaene seal olnud ja kui tema ( perenaene ) wälja läinud , siis maast ära wötnud , tema teisel hommikul küsinud näha palju seda oli ja Liisu Aam näidanud tema 1 rublase , et nönda palju oligi ; tema aga oma emale rääkinud et arwanud olema wie rublase teiste rahade ümber . 
Juhan Luksi ema Maarja Luks sai kohtu ette kutsutud , ja küsitud kuida poeg sest rahast temale rääkinud , tema ütles ka et Liisu Aam on jalla raha peale pannud kui maha kukkunud ja õhtu kui Juhan hakanud küsima üttelnud Liisu Aam et kolm rublast raha olnud , aga hommiku 1he rublasetemale näitanud , sest nönda on poeg Juhan temale rääkinud ja tema on seda wälja rääkinud . 
Juhan Luks ütles , et emal ei ole enam meeles , kuida temale rääkinud sest 1 rublane olnud mis Liisu Aam temale näitanud ja tema ei ole näinud kas se raha ehk muu asi olnud mis maha kukkunud ; waid aga arwanud et raha oli sellepärast Liisu käest küsima läinud palju seda oli ja Liisu 1 rublase näitanud , tema ei ole pärast ühtigi enam sest rääkinud , arwanud , ehk andis seda perenaese kätte . 
waid oma emale rääkinud , ei tea kui palju seda raha oli mis Liisu Maast wöttis , mulle aga ühe rublase näitis , mina arwasin , et wie rublane oli ümber . 
Mari Witsut oli kohtu ees ja ütles , et temal olnud 2 wie rublased 2 rublased ja üks kolme rublane mis sel päewal , Anton Tieseni ja Kohala möisa Baroni Herra käest makstud saanud , temal ei ole aega olnud kuhugi körwale panna waid pannud senna riidekappi riuli peale lahtiselt , et wöis maha kukkuda kui riideid wöttis . 
Liisu Aam ütles , et tema ei ole rohkem leidnud kui selle ühe rubla sellepärast ei ole kätte annud et saanud wäga palju ennast waewata riistu pesses enne oksioni . 
Mari Witsut ütles , et temal olnud 15 rubla selle raha saanud : 12 rubla Anton Tieseni käest heinade ette ja Baroni herra käest 3 rubla kambri koja ette . 
Kohus pakkus leppitust : Mari Witsut tahtis oma 15 rubla kätte saada ; aga Liisu Aam ei lubanud rohkem kui ühe rubla , sest et nönda palju tema maast wötnud , sai teiseks kohtu pääwaks poolele jäätud , sest Mari Witsut lubas rohkem tunnistusi ette tua . 
Poolele jäänud teiseks kohtupäewaks . 
Kohtuwanem : allkiri Kohtukõrvamehed : allkirjad 

</sisu>
</protokoll>
