<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
1 ) Tuli ette Rae wallast Mart Tederson , ja kaebas , et Rae walla koolimaja ja Mardi tua ehitaja protätsik Kristjan Einmann Järwamaalt Ambla kihelkonnast Koigi wallast kelle all tema on siin tööl olnud , ei ole temale töö raha wälja maksnud : 3 ( kolm ) rubla Mardi tua töö raha 3 ( kolm ) " seda raha mis ta on Aruküla Wene kiriku juures tööd teinud . 
2 ) Tuli ette Mardi peremees Rae wallast Abram Hio ja kaebas et protähsik Kristjan Einmann on ehituse ajal tema kääst laenuks wõtnud 6 rbl 50 kopp , mis ta on töömeestele palgaks andnud . 
3 ) Tuli ette töömees Karel Leikmann Madise kihelkonnast Albu walla mees ja kaebas , et temal on saada protätsik Kristjan Einmanni kääst : Kahe pääwa töö raha 2 rubla ja suiste töö pääwades on kaup olnud , et 1 rbl 10 kop saab , aga Einmann on ?? 1 rubla pääwas andnud , ja need kümned koppikad on saada , mis wälja teewad 10 rbl 40 kopp . 
Ja Einmann on käskinud teda kewade 100 ( sada ) rubla raha kaasa wõtta kottu , et siis saada wõib kui tarwis on , ja lubanud selle sada rubla pealt protentid maksta 5 rubla aga ei ole maksnud , waid on weel saada . 
Siis on saada Leikmannil 17 rbl 40 kopp . 
ühte summa arwates . 
4 ) Tuli ette Wasjala kaupmees Wassili Pisaref ja andis ülese et temal on saada protatsik Einmanni käest 1 rubla 34 kopp . 
Selle peale sai ette kutsutud protätsik Kristjan Einmann ja kohus pani temale ette need wõlad mis tema kääst nõudakse ; selle peale protätsik Kristjan Einmann ütles : et temal on anda Mart Tedersonile Mardi tua töö raha 3 rubla , aga se on temal teadmata kas Wene kiriku töö raha on Tedersonil saada wõi ei , sest se raha peab saama Aruküla preestri juures ära seletud . 
Ja Mardi peremehe Abram Hiole on tema aga 6 rubla wõlga , sest 50 koppika on tema pottissepale maksnud . 
Ja Kristjan Einmann ütles : et ta on käskinud Karel Leikmanni raha kaasa tua , ja lubanud selle raha pealt protsentid maksta mis tema laenuks wõttab , aga mitte selle pealt mis tema mitte ei laena ; sest tema on aga 38 rubla laenanud Leikmanni kääst ja on ka selle wõla ära maksnud , waid protsentid on wõlga 1 rubla 90 kopp , ja töö rahad on tema täieste wälja maksnud Leikmannile , sest se on muidu tühi nõudmine kahe pääwa töö raha 2 rubla ja 10 rbl 40 koppika ja täied sada rubla protsendid . 
Kristjan Einmann ütles , et kaupmehele Wassili Pisarefile on temal anda 1 rbl 34 kopp . 
Wiimaks ütles Kristjan Einmann , et temal raha üht koppikat ei ole , et wõiks need wõlad wälja maksta , sest 10mal Septembri kuu pääwa öösel on Wasjala kõrtsmik Karel Reinap ja tema töömees Karel Leikmann Rae walla kohtu tuas Rae walla Tallitaja Jüri Remmel'i silma all tema kääst ära wõtnud 24 ( kakskümend neli ) rubla paber raha , ja peale selle mis olnud wesdi taskus 1 rubla 24 koppika on Tallitaja kätte jäänud . 
Selle peale ütles Rae walla tallitaja Jüri Remmel et tema käsu peale on Kõrtsmik Karel Reinap protätsik Kristjan Einmanni läbi otsinud ja on leitud Einmanni wesdi woodri wahelt 1 rubla 24 koppika mis tema on oma kätte wõtnud , sest rohkem raha ei ole Einmanni tasgudes olnud ja Einmann öölnud et temal enam raha ei ole ; siis otsinud Karel Reinap sealt tua nurgast kus Einmann on pikkali maas porandal olnud takkude peal , sealt on leidnud kõrtsmik Karel Reinap paberi sisse mässitud 24 rubla pabber raha , sest rahast on kõrtsmik andnud Karel Leikmannile 2 rubla ja 22 rubla on Kõrtsmik omale wõtnud , sest kõrtsmik on öönud et temal on Einmanni kääst saada suwist sööma ja jooma raha 23 rubla 72 koppika . 
Tallitaja Jüri Remmel ütles : et üks töömees Kristjan Kääs on teda käsginud 1 1 / 2 pääwa töö raha Einmanni kääst wälja wõtta , ja selle tarwis on tema se 1 rubla 24 koppika oma kätte wõtnud . 
Selle peale sai ette kutsutud Wasjala kõrtsmik Karel Reinapp , kis tunnistas , et tema on Tallitaja käsu peale protätsik Kristjan Einmanni läbi otsinud , ja on leidnud westi woodri wahelt 1 rbl 24 koppika , ja nurgast takkude seest 24 rubla , sest 25 rubla 24 koppikast jäänud Tallitaja kätte 1 rubla 24 koppika , Karel Leikmanni kätte 2 rubla ja tema kätte jäänud 22 rubla sellepärast et temal on ka saada Einmanni kääst sööma ja jooma raha 23 rbl 72 koppika . 
Selle peale ütles Karel Leikmann et nemad on kahekesi kõrtsmikku Karel Reinappiga käinud Einmanni otsimas ja leidnud teda Lagedilt Sootewahe kõrtsust ja naad wiinud teda Lagedile Urjädniku ja Lagedi walla Tallitaja juure , seal ei ole neid seletud waid kasdut Einmanni Raele tua ; ja naad toonud siis Einmanni Rae kohtu majasse ja Rae Tallitaja ees on Einmann läbi otsitud , ja leiti raha westiwoodri wahelt 1 rbl 24 koppika , nurgast takkude seest 24 rubla , ja tema saanud 2 rubla Tallitaja saanud 1 rbl 24 kopp , Kõrtsmikule saanud 22 rubla wõlgade tasumiseks . 
Selle peale kohus kutsus ette protätsik Kristjan Einmanni ; Kristjan Einmann wastas kohtu küsimise peale , et tema on sellepärast öönud et temal raha ei ole , sest ta kartnud et kõrtsmik wõttab raha ära oma wõla ette , ja teised wõla pärijad ja töö mehed jääwad ilma , ja siis ta on oma mütsi seest selle raha 24 rubla nurka takkude sisse lasknud , ja temal on ka maksta kõrtsmiku Karel Reinapile 23 rubla 72 koppika jooma ja sööma raha ja temal nüüd raha ei ole et ka teiste wõlapärijatele ka maksaks . 
Kohus mõistis selle protokolli wälja ülema kohtu mõistmiseks . 
[ Lõppetud . 
Kohtu käiad ei wõtnud protokolli wälja seatud ajal . 
] 

</sisu>
</protokoll>
