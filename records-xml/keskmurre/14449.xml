<protokoll>
<head>
<vald>keskmurre</vald>
<aeg>xx.xx.1903</aeg>
</head>
<sisu>
Original leppingu olen kätte saanud 12 Junil 1903 a. M Palk . 
Ostu lepping . 
maha tehtud ja läbi räägitud Pajusi wallas oleva Anni talu N26 omaniku Andres Jaani poeg Pung ja Kurista walla liikme Mart Mihkli poeg Palk'i wahel järgmiselt . 
§ 1. 
Anni talu omanik Andres Pung müib oma talu piiris olewast turba soost ühe wakamaa Mart Palgile ära määramata aja pääle wabaks omanduseks ja pruukimiseks nende piiride sees , nagu müija A. Pung ise seda wälja mõetnud ja märkinud on , nimelt wastu Taki raha , poole wakamaa laiuselt ja kahe wakamaa pikkuselt . 
§ 2. 
Ostja Mart Palk maksab müija Andres Pungale selle wakamaa eest sada rubla / : R : 100 :/ selle lepingu kinnitamise juures kohe välja . 
§ 3. 
Müija A. Pung annab tee , mis Oti talu piiridest läbi käiwa tee peale wälja wiiks , ostja M. Palgile nii kauaks waba pruukimiseks , kuni wiimane turwas ostetud maast wälja lõigatud ja muld ja mättad , kui ostja M. Palk seda soowib , ära weetud on . 
§ 4. 
Müija A. Pung teeb omale kohuseks ostja M. Palgile oma turba soost tarwilist platsi andma turbakuuri ehitamiseks ja maad turba kuiwatamiseks seni kui wiimane turwas ostetud maast lõigatud ja ära weetud on . 
§ 5. 
Pääle selle kui ostetud maast turwas , muld ja mättad ära on weetud , saab maa põhi müija A. Pungale päris omanduseks tagasi . 
Müija : Andres Pung Ostja : Mart Palk 1903 aastal Juni kuu 5 päeval on eesolev ostu lepping Pajusi wallas kohtus Wiljandi Kreisis ilmunud ja leppingu osaliste inimestele ette loetud , mille tingimistega nemad rahul on ja selle tõenduseks ise oma käega selle ostu leppingu alla kirjutasid . 
Ostu leppingu osalised isikud müija Andres Jaani p . 
Pung ja ostja Mart Mihkli poeg Palk on kohtule paleliselt tuntud . 
See ostu lepping on selle walla kohtu akti raamatusse N 8 all siss kirjutatud . 
Eesistuja : XXX Kirjutaja XXX 

</sisu>
</protokoll>
