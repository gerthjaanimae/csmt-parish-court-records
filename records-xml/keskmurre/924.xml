<protokoll>
<head>
<vald>keskmurre</vald>
<aeg>xx.xx.1911</aeg>
</head>
<sisu>
Tuhat üheksasada üheteistkümnendamal aastal Juuni kuu seitsmeteistkümnendamal päewal ilmusiwad Kaiu walla kohtu ette Kaiu walla talupojad Jüri Hansu poeg Kleesmann ja tema wäimees Pearn Pearna poeg Luige ja palusiwad järgmist asja kohtu akti raamatusse üles wõtta . 
Mina Jüri Kleesmann annan oma sauna ja aida , mis on Kaius Wõsumäe koha peal oma wäimehele Pearn Luigele jäädawaks omanduseks , nii et tema wõib neid ise oma tahtmise järel ehitada ja teha mis tahab , nii sama annan ka Wõsumäe koha maade rentimise õiguse Pearn Luigele , arwates 23-mast Aprilli kuu päewast 1911 aast . , nii et see saun , mis selle sama Wõsumäe koha peal on , kus mina praegu elan , jäeb minu omanduseks ja pärast minu surma on minu teiste pärijatel , kellele mina seda luban , õigus selles saunas elada , kelle omanduseks see saun siis ka jäeb , nii et Pearn Luigel ei ole seda sauna sealt koha pealt ära kautada õigust . 
Seda kõik tõendab Pearn Luige õigeks . 
Selle akti sisu sai mõlemile sõna sõnalt ette loetud , mida nad oma allkirjadega tõendawad . 
+ + + tähendab Jüri Kleesmann Pearn Luige [ allkiri ] Selles nimetatud inimesed on mõlemad kohtule isiklikult tuntud ja õiguse wõimulised selle asja toime wiimiseks , mis kohus oma allkirjadega kinnitab . 
Eesistuja H.Troost [ allkiri ] Liikmed : H.Limberg [ allkiri ] , J.Luige [ allkiri ] Kirjutaja : K.Aron [ allkiri ] 

</sisu>
</protokoll>
