<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Kohtu korra pärrast ollid Rawwila ja Palwerre walla hoones kokko tulnud : Kohtu wannem : Jürri Ummus Kohtu käemehed Hans Härg Mik Elts Kirjotaja H.Siimson Saunamees Jaan Samelor astus ette , kaebab : Tema on maamõedu järele ommale wäljakäimise tee oma krundi sees teise saunamehe Hans Siggur raia ääres jätnud , kust ta wälja käinud , aga Hans Siggur on oma põllu pealt ika kiwid senna tema tee peale loopinud , mis tema mitukord pidand jälle raia peale nopima , ja selle läbi on mitukorda nende wahel sanadlemine olnud . 
Nüüd wiimaks on Siggur ühe suure kiwi tee nurga peale pannud kust tee teise tee peale keerab ja wähemad kiwid keik tee peale peenra pealt aianud . 
Tema üks hommiku wara hobusega wälja läinud , ja et see kiwi tee nurga peal wankri tüliks olnud , lükanud tema teda üle tee teine poole ühte auku ja läinud edasi . 
Sigur on aga tema järele tulnud ja üks werst maad sealt eemal , metsa wahel teda käte saanud ja öölnud : eks sa kurat ei ole nüüd mo käes , ma tahan so tapa , on tema kukla pealt kinni wõtnud ja tahtnud teda maha tõmbada , aga tema on wankri aesast kinni saanud , ja nenda ei ole teda maha saanud . 
Selle peale on Siggur kirwega ühe lepa maha löönud ja pidanud tema kallale tulema , tema öölnud : Kus sa siis ise saad , kui sa mo maha lööd . 
Sigur öölnud : Kui mina kannan rauad , aga sina kannad lauad , aga keegi on metsa wahelt tulnud ja Siggur on minema läinud . 
See tuleja olnud , pois Kustas Niidas . 
Tunnistus mees Kustas Niidas tunnistab : Tema on metsawahelt tee poole tulnud nende riiu peale ja neid sannu kuulnud kui Siggur öölnud : Kui mina kül kannan rauad , aga sina kannad lauad , ja tema ei tea kas nemad on teda näinud wõi ei , aga Siggur on kohe sealt edasi läinud mõisa poole , ja siis Samelor ka edasi läinud . 
Kaebduse kandja Hans Siggur tunnistab : Tüli on see läbi tulnud , et tema kiwid raia peale ladunud aga Samelor neid tema põllu ja heinama peale loopinud , aga et Samelor selle suure kiwi sealt nurga pealt äraweeretanud , ja tema tee peal mõisa juure minnes käte saanud , on tema öölnud : Ma tahan sulle kiwi weeretamise palka maksta . 
Muud ähwardamise sanad ja küljest kinni hakamise aiab tagasi , et ta põle seda mite üttelnud , ega teinud . 
Tallitaja tunnistab : Peale selle tüli olla nüüd Siggur need kiwid sealt äranopinud ja ärawiinud , ja Samelor selle tee koguni üle künnud , et midagi ei ole näha . 
Aga et Siggur ennegi üks tülitseja ligi elanikudega olnud ja oma sanu ei ole mite walitsenud , on arwada , et ta need hirmsad sanad ähwardades wana Samelorile on öölnud , nenda kui siingi ütleb : Ma tahtsin temale kiwi weeretamise palka maksta , ja et ta nüüdgi Samelorilt andeks paluda ei taha , sai nõuks wõetud teda nende raske sannade pärast Hakenrihtri herra mõistmise alla paluda . 
Kohtu wannem : Jürri Ummus Kohtu käemehed Hans Härg Mik Elts Kirjotaja H.Siimson 

</sisu>
</protokoll>
