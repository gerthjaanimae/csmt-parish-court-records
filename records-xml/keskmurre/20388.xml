<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Peremees Peeter Jaamul kaebeb : Tema on kolme aasta eest Kustas Indusele kui see Kiwikatku koha peale peremeheks läinud , annud laenu peale 4 koormat mets heino 100 leisikat , a ` 15 kop = 15 rbl . 
1 koorem härjapea heino 25 leisika , a ´ 20 kop = 5 rbl . 
hõlgi 80 leisikat a ´ 10 kop . 
= 8 rbl . 
6 pääwa sulane hobusga trummi puid wedanud , pääw a ´ 50 kop . 
= 3 rbl . 
2 pääwa jala kaewu tegemas olnud , pääw 40 kop . 
= 80 kop . 
Summa 31 rbl . 
80 kop . 
ja nüüd ei saa tema oma temale käte tasutud . 
Kustas Indus sai ettekutsutud , tema tunnistab , et ta seda kõik on Jamuli käest wõtnud ja saanud selle Kiwikatko koha peale , mis tema selle koha wana perenaese Mai Pallo käest oli wõtnud mõisa lubaga oma käte , aga aasta pärast on see koht kiusamise läbi tema käest ärawõetud ja see kõik on selle koha külge jäänud ja tema ei wõi seepärast seda nüüd Jamulile maksta . 
Kui kohtu poolt sai küsitud , mis läbi see kiusamine ja koha ärawõtmine tuli , kas see ei ole siis seletud ? 
Tunnistab Indus , et ei ole seletud .-Sellepeale astus praegune Rawila Tallitaja ette , ütleb : seda ei wõi siit kohus seletada . 
Jamul tunnistab : Rawila mõisa endine walitseja on sel tüli ajal Rawila wana Tallitajale öölnud , et see koht käemeeste läbi ülewaadatud ja siis seletud saama , mis Indus selle koha juures teinud , nõnda et Indus oma poolt 2 meest wõtab ja Tallitaja 2 meest ja ise seal juures on , seda kõik ülewaatamas aga seda põle tehtud . 
Kohtu poolt sai Jamulile ööldud , et temma peab kihelkonna kohut oma asja pärast paluma , kui siin ülekuulata ei wõi . 
Ja temale sai see protokolli wäljakirjotus lubatud . 
Kohtu wannem : Jaak Urgas Kohtu käemehed Rein Wilba ja Madis Wiermann Kirjotaja H.Siimson 

</sisu>
</protokoll>
