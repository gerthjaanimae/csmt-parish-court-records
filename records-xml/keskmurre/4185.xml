<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Astus kohtu ette Tõnis Getart - Mina kaeban , Jaan Treuhold peale , minewa aasta peale Mardi päewa mina müüsin temale hobuse , meie kaup oli tema lubas mulle hobuse eest 25 rubla anda , tuli laadalt tagasi , ei annud mulle mitte ühte koppikadki , lubas mulle ikka maksta , palus wahest mind kannatada , ütles küll ma ikka maksan . 
See kewade sain tema käes 10 rubla ; preagu on mull tema käest 15 rubla saada . 
Joosep Trankmann nägi pealt kui Jaan Treuhold mulle 10 rubla kätte andis ja ta ütles , nüüd jääb mull 15 rubla weel anda . 
Astus kohtu ette Joosep Trankmann - Jah , mina nägin oma silmaga kui Jaan Treuhold 10 rbl ära maksis Tõnis Getartile , see oli minu korteris , siis naad tegid seletust , Jaanil jäi weel 15 rubla T. Getartile maksta , seda nägin mina oma silmaga pealt . 
Astus kohtu ette Jaan Treuhold - Ega mina kahte korda ei maksa , ma olen temale oma korteris 15 rubla maksnud , pärast maksin temale 10 rubla Treppikõrtsis , minu oma wend nägi kui mina see 15 rubla Tõnis Getartile ära maksin . 
Kohus mõistis : Jaan Treuhold peab see raha 15 rubla ära maksma Tõnis Getartile , Jaan Treuhold ei täitnud kohtu käsku , Tõnis Getart nõuab suuremat kohut . 

</sisu>
</protokoll>
