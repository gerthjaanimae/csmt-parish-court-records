<protokoll>
<head>
<vald>keskmurre</vald>
<aeg>xx.xx.1878</aeg>
</head>
<sisu>
N : 12. 
Weike = Karreda kogokonna kohtus Sel 12. mal ( Juli ) August 1878. 
Kohto ette tulli Keusi Moisa Lamma Schäfer ja kaewas , Keusi Moisa Tallmeistre ülle , ühhel pühhapäwal on Schäfer , Herra käest , ja peale sedda Aidamehhe käest Hobbust pallund weskelle minna , mis temmale on ka lubbatud , et agga Tallmeistert koddo põlle olnud , on piddand Schäfer ni kaua otama , kui Tallmeister koddo piddand tullema wäljalt Hobboste jurest et agga Tallmeister Hindrek Herman on Trumbi Kõrtsis käinud , ja sealt tulles üsna täis purjus , kui Schäfer Maddis Pauer on temma käest Hobbust ja riisto küssind , on Tallmeister Schafert sõimama hakkand , wargaks ja nõiaks , ja aida mehhele üttelnud , mis Schäfer Hobbosega teeb , temma lähheb wargust ja nõitust kokko widdama . 
2. 
Kutsuti ette Tallmeister Hindrek Herman , kohhus küssis se assi temmalt keik mis ees nimmetud , temma ajas wasta et temma põlle suggugi räkind . 
3. 
Tulli ette tunnistusse mees , kes pealt olli kuulnud Jaan Maaslep ja ütles et Tallmeister on Trumbist koddo tulnud pühhapäw õhta pole ja täis purjus olnud . 
Kui Schäfer on Hobbust küssima hakkand ja riisto , on Tallmeister kohhe Schäfert sõimama akkand wargaks ja nõiaks ilma asjata , kohhus küssis tunnistusse mehhe käest , kas siis Schäfer on warras ja nõid , tunnistas Jaan Maaslep ütles , et temma põlle enne sedda mitte kuulnud , Schäfer alles Jürripäwa aeg tulli temma on üsna wõeras innime alles , ma ei tea sedda mitte . 
Kutsuti ette Tallmeister ühtlaisi , siis ei olnud ennam suggugi taggasi ajamest , tunnistas , ma ollen purjus peaga räkind , mis õige põlle olnud , ma pallun sedda kohtult andeks . 
Selle peale moistis kohhus Tallmeistrelle 15 witsa hopi õppetusseks , ja se sai täidetud . 
Peawannem M. Silmann Kõrwamees J. Themas dito J. Würmer Kirjotaja P. Petersonn 

</sisu>
</protokoll>
