<protokoll>
<head>
<vald>keskmurre</vald>
<aeg>xx.xx.1887</aeg>
</head>
<sisu>
27mes päriskohtupäew Kohtu korra pärast olid Kolga kogukonna kohtumajasse kokku tulnud : Kohtuwanem : J. Jürgens . 
Kõrwamees : J. Laurendt . 
Kõrwamees : H. Adenberg . 
Kirjutaja : G. Tamberg Metsawahi Jüri Kuusk 59. a. w . 
kaebab , et ösel 14mal Oktobril Mustametsast Otto Wirtsa ja Hindrek Jagumäe tema tuppa sisse tunginud , kui tema / Kuusk / sisse tulemast neid kuulnud , siis löönud Otto Wirtsa jalaga wastu toa ust , nõnda , et ukse klink katki läinud ja wiimane uksega seltsis tuppa saajes maha kukkunud seal peremeest püstuliga lubanud maha lasta ; sealjuures olnud Wirtsa , Jagumäe ja Jaan Nugine kõik üsna purjus . 
Kaewataw Otto Wirtsa 21 a. w . 
tunnistab : Meie olime seltsis mina , Jagumäe ja Nugine Männikul , ma wõtsin wiina andsin teistele ka : pärast seda ei mäleta ma enam ühtegit , mis ma tegin ehk kuida koju läksin Hindrek Jagumäe 23 a. w . 
tunnistab , et meie olime seltsis ; Otto Wirtsa , Jaan Nugine ja mina Männikul ja jäime üsna purjesse , hakkasime koju minema , siis keerasime Metsawahi ukse taha , hüüdsime tüdrukut , et ukse lahti teeb ja tahtsime tuppa tüdruku juure minna ; ust ei tehtud lahti , ma läksin Männikule oma leiwa märssi / tagasi / ära tooma ; kui jälle Metsawahi ukse ette sain , siis oli too uks lahti , Otto istus pingi peal ja Nugine oli ukse ees wärawapeal rinnukile , ma ütlesin Nugisele , läheme toome Otto toast wälja , aga ei mäleta , kas Nugine tuli wõi mitte , siis wõtsin otto kraest kinni ja tõin teda tuast wälja . 
Jaan Nugine 36 a. w . 
tunnistab : meie olime kolmekesi Männikult äraminnes üsna purjus , muud ma ei mäleta enam , kui ainult seda , et Metsawahi ukse ees aja peal rinnuli seisin ; Hindrek Jagumäe tuli Männikult tagasi , läks tuppa ja tõi Otto toast wälja . 
Otsus : Jüri Kuusk ei nõua Otot Wirtsa käest ühtegi kahju tasumist , siis jääwad Otto Wirtsa ja Jaan Nugine Talur . 
Seaduse § 1261 järel selle eest kumbki 1 / üks / Rbl . 
rahaga trahwitud et endid purjusse joowad ja siis teiste inimeste rahu rikkuwad ja Hindrek Jagumäe niisama suguse rahu rikkumise ja salgamise eest 20 / kahekümne / witsa hoobiga karistatud . 
Otto Wirtsa ja Nugise trahw 1 Rbl saab walla laeka heaks . 
2 Rbl . 
trahvi walla laekasse . 
20 hoopi 

</sisu>
</protokoll>
