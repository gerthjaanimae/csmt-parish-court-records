<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
Kaebaja Hindrek Tohwer Rummust kaebab , et Tõnu Pappel , kes Rein Reinsoni juures ehituse tööl on , tellinud poolähwardades ennast 8mal Augustil , kui Hindrek Tohwer linnast tulnud , Jagala jõe äeres oma seltsimehega tema wankrisse . 
Warsi aga käskinud ta mitukorda kinni pidada ja tahtnud ohju oma kätte , mida H. Tohwer ei ole annud , mispeale Pappel teda nõnda löönud , et tema nina on hakkanud werd jooksma . 
Seepeale astunud Pappel oma seltsimehega wankrist maha , oma mütsi , mis H. Tohwer ka kohtusse tõi , wankrile jättes . 
Kaebataw Tõnu Pappel , Nissi kihelkonnast , Põlwi wallast , ütleb et , kui ta ennast Hindrek Tohwri wankrile tellinud , on täitsa joobnud olnud , on Tohwriga üht asja rääkinud ja oma harjunud moodil käed juttu ajades lahti löönud ja sedawiisi Hindrek Tohwri nina külga käega puutunud , ilma seda tahtmata ; aga ohju ei ole ta Tohwri käest mitte püüdnud ja palub Hindrek Tohwri käest lepitust . 
Hindrek Tohwer nõuab üks rubla . 
Kohus tegi otsuseks Tõnu Pappel maksab Hindrek Tohwrile nina weristuse ette üks rubla ja Rummu walla laekasse trahwi üks rubla . 

</sisu>
</protokoll>
