<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Ubja küla peremees Jüri Walk kaebas , et temal warastatud 2 koormat heinu ära heinamaalt laust Ösel sel 16mal Weebruar wastu Kesknädala hommikut , tema leidnud Neljapäewa hommiko heinad puudu , läinud taga otsima ja laupäewa hommikul leidnud heinad kui Törma tallitajaga otsimas käinud Törma külast . 
Hans Pihlaka juurest , Hans Pihlakas tunnistanud selle Rakwere walla tallitaja Karel Margrahwi ees , et tema need heinad ostnud Kohala mehe Madi Upsi käest nemad wahetanud laada ajal Madi Upsiga hobusid ja Madi lubanud kaks koormat heinu hobuste pealiseks ja käinud nüüd Jüri Kariga keda abiks wötnud heinu ära toomas Hans Pihlakas oli kohtu ees ja tunnistas et tema Nurme külastMadi Upsi kaest need heinad saanud 20 rubla eest Madi ise ajanud heinad laust wälja ja nemad teinud aga koormaid , Jüri Uustalu ja Waabu Malmberg tunnistawad , et laada ajal Madi Ups lubanud need heinad hobuste wahetamise peale ; - Sest Wabu Malmberg üttelnud et tema mullu sealt suurest laust minewal kewade Madi Upsi käest heinu ostnud . 
Ja Wooremees Jaan Tamm olnud ka seal hobuse wahetuse juures ja teab seda kaupa . 
Madi Ups oli kohtu ees ja salgas et tema ei ole heinu kellegile peale annud , ega ka hobuse wahetuse peale lubanud tema wahetanud lada ajal Hans Pihlakaga hobusid ; aga annud kohe 8 rubla kätte mis nende kaup olnud . 
Jüri KariTörma külast oli kohtu ees ja ütles et tema olnud Hans Pihlakal abiks heinu toomas ja Madi Ups annud heinad peale . 
Rakwere linnastMadi Wäraw oli kohtu ees ja tunnistas , et Hans Pihlakas , Jüri Kari ja Madi Ups tulnud nende kahe koorma heinadega hommiko kell 5. ajal Rakwere linna tema ölle poe juure Jüri Kari kaubelnud kell 9 ajal postiwedajale Tangile teise koorma heinu ära , tema kaubelnud weel Madi Upsi käest koorma heinu ja annud 2 rubla raha ette ja weel 50 koppika ette ölut liikudeks , et Madi Ups lubanud temale heinad kodu wia . 
Madi Ups salgas et tema ei tea kellestki ei heinamüümisest ega ole ka Madi Warawa käest raha wötnud , kui tema laada ajal Hans Pihlakaga hobusid wahetanud annud kohe 8 rubla kätte mis nende kaup olnud . 
Waabu Malmberg oli kohtu ees ja tunnistas et Madi Ups oli temale minewal kewadel heinu müünud , nemad wahetanud minewal Küünla laada ajal hobusid sest ajast saadik saanud nemad Madi Upsiga tuttawaks , siis annud Madi UpsNurme külla juurest ühe aja ligidalt suurest laust temale heinad peale 3 rubla ette . 
Ja nüüd Küünla laada ajal wahetanud Madi Ups ja Hans Pihlakas hobusid ja Madi lubanud hobuste peale 2 koormat heinu ja annud 5 rubla raha kätte . 
Törma külastJüri Uustalu oli kohtu ees ja tunnistas , et tema ka olnud laada ajal nende juures , kui Madi Ups lubanud 2 koormat heinu hobuste peale ja 5 rubla raha annud kohe sealsamas Hans Pihlaka kätte . 
Jüri Walk tunnistas , et temal olnud minewal kewadel heinu laust wiidud , aga et ei ole märki saanud , ei ole teadnud minna taga otsima ; aga nüüd oli Rakwere linna ööwahtide juhatuse järele kätte saanud . 
Kohus pakkus leppitust : Jüri Walk tahtis 30 rubla nende kahe suure heina koormade ette , ja minewa aasta heinade ette 3 rubla Madi Upsi käest . 
Hans Pihlakas lubas se 30 rubla maksta sest et heinad tema käes on ; aga tahtis Madi Upsi käest 20 rubla Mis temalehobuste pealest oli saada ja Madi Wärawa nöudis ka oma raha 2 rubla 50 kop . 
kätte mis heina kauba käsi rahaks oli annud . 
Madi Ups ei tunnistanud ikka ühtigi ega lubanud ühtigi maksta , sest tema ei ole heinu müünud ega ka Madi Wärawa käest käsi raha wötnud . 
Kohus ei wöinud ühtigi möista sest et se asi suurem on kui walla kohus wöib seletada sai Protukoll wälja wälja antud suurema kohtu hooleks . 
Kohtuwanem : allkiri Kohtukörwamees : allkiri Kohtukörwamees : allkiri Kirjutaja : allkiri 

</sisu>
</protokoll>
