<protokoll>
<head>
<vald>keskmurre</vald>
<aeg>xx.xx.1880</aeg>
</head>
<sisu>
Prottokoll sel 2mal Juunis 1880 Koos olid kohtu Peawanem Jaan Saarmann Jaan Saarmo Jaan Kreep Kirjutaja H. Saarmo 
№ 20. 
Kohtu ette astus Jaan Krausmann ja kaebas , et tema õnnis isa on siis kui ta alles elas , Kai Krausmani kätte 60 Rubla raha hoida annud ja et Kai on nattuke aawal Rubla ja kopikude kaupa 20 Rubla sest 60 Rublast tema isale tagasi maksnud ja 40 Rubla maksmatta jätnud ja ei tahagi seda 40 Rubla temale wälja maksta ja et Kaarel Epner teab ka selle raha üle tunnistust anda . 
Kai Krausmann astus ette ja ütles , et tema on kül Jaan Krausmanni isa Johanni kääst 60 Rubla oma kätte hoida wõtnud aga on seda jälle 20 Rubla nattuke aawal , 40 Rubla ühe korraga Johann Krausmanni kätte enne tema surma wälja maksnud . 
Kaarel Epner astus ette ja ütles , et Kai on ise tema wastu öölnud , et tema ei ole siis mitte seda 40 R. Johan Krausmanni kätte wälja maksnud , kui ta Jaan Krausmanni wastu seda on ütlenud , waid on muidu Jaani petnud , sepärast , et Jaan on oma isa raha oma kätte hoida tahtnud ja et Jaani isa Johann on ise ka temale öölnud , et se 40 jääb ikka weel Kai Krausmanni kätte . 
Seepärast , et selle 40 Rubla üle mitte tunnistust ei ole , kas Krausmann on seda Johann Krausmanni kätte wälja maksnud wõi ei , palub walla kohus seda asja auliku Kihelkonna kohtu üle kuulamise alla wõtta . 
On ka neile Prottokol wälja antud . 
Kirna walla kohtu nimel : Peawanem Jaan Saarmann XXX Jaan Saarmu XXX Jaan Kreep XXX Tunnistuseks kirjutaja H. Saarmo / allkiri / 

</sisu>
</protokoll>
