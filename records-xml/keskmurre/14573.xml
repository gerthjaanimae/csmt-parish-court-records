<protokoll>
<head>
<vald>keskmurre</vald>
<aeg>xx.xx.1886</aeg>
</head>
<sisu>
Prot . 
d . 
5. 
December 1886 Koosollid : peawannem : Karel Traugott kõrwamees : Jaan Pernstein kõrwamees : Hans Pent . 
45. 
Astus kohto ette Juhan Weltmann Lokkotalt ja kaebas , et Mihkel Saarpu Allikult Mardi pääwa lada õhto kello 7 aeg tema hobbose Sohlomäe kõrtsi jurest ära warrastanud ja temmaga kuni Serrewerre mõisa küine juure sõitnud , kus Alliko kohto peawannem Juhan Aron temma kinni wõtnud ja sedda hobbust Sauaugo kõrtsi jure tagasi wia käskinud . 
Sai ette kutsutud Mihkel Saarpu ja andis küssimisse peale üllesse et temma lada õhto kül kord Sohlomäe kõrtsis sees käinud ja warsti sealt jälle ärra sõitnud . 
Et temmal keddagi wõerast hobbost Sohlomäelt ära tulles ei olle olnud sedda wõib tema Adam Ekariusse , temma poja Gustawi ja wabbadiko Madli Wictori läbbi Serrewerrest tõeks teha , kes temaga seltsis Sohlomäelt Sauaugo kõrtsi jure sõitnud . 
Sauaugos seisatanud tema jälle ligi kaks tundi . 
Pärrast seda läinud tema Sauaugost ärra ja ei olle omma wankre külles middagist tähele pannud , sest et wäga pime aeg on olnud . 
Tee peal agga tunnud temma , et üks assi temma wankert takistanud . 
Ta watanud tagasi ja näinud , et üks hobune ilma innimesseta temma wankre taha kinni seutud olnud . 
Omma Hobbust seisma jättes watanud ta seda asja parremini järrele , ja selle aja sees tulnud ka kohto peawannem Juhan Aron ja Anton Winberg Serrewerrest sinna jure . 
Anton Winberg tõmbanud tuld ja üttelnud et se Weltmanni hobune olla . 
Selle peale käskinud kohto peawannem Juhan Aron seda hobbust Sauaugo kõrtsi jure wia ja kõrtsmiko holeks anda , midda temma ka täitnud . 
Kes selle hobbuse temma wankre tahha kinni siddunud , kas tema Weltmann isse ehk mõni mu , seda ei wõi tema mitte teada . 
Sai ette kutsutud Alliko kohto peawannem Juhan Aron ja küssitud , andis üllesse , et kui temma Serrewerre mõisa küine ligidale sanud , siis seisnud üks kesset maanteed . 
Temma tahtnud mööda sõita ja ei olle mitte peasnud . 
Ta tunnud hälest ärra , et se Mihkel Saarpu olnud ja küssinud , mis temmal wiga olla . 
Selle peale wastanud M. Saarpu , et üks wõeras hobune ilma teadmata tema wankre taha kinni seotud , mis ta sellega peab tegema , kas lahti laskma ehk kuskile kinni pannema . 
Sellepeale käskinud tema sedda hobbust Sauaugu kõrtsi jure wia , kust temma ommanik teda kätte sada wõib . 
Et Saarpu selle hobuse warras olli , seda ei ussu minna mitte . 
Et tunnistussed , Adam Ekarius , Gustaw Ekarius ja Madli Wictor mitte kohtusse kutsutud ei olnud sellepärast sai Mõistetud : se assi poleli jätta ja M. Saarpuu tunnistussed tulewaks kohto pääwaks kohtusse kutsuda 
Peawannem : Karel Traugott XXX Kõrwamees : Jaan Pernstein XXX Kõrwamees : Hans Pent XXX 

</sisu>
</protokoll>
