<protokoll>
<head>
<vald>keskmurre</vald>
<aeg>xx.xx.1887</aeg>
</head>
<sisu>
Kaebaja Mik Piilberg kaebab , et Mart Toomingas olla temale minewal sügisel ta käest ostetud hobuse rahast 10 rubla raha saada , mis Mart Toomingas tänawuseks Jõelehtme laadaks lubanud äramaksta , aga nüüd seista Toomingas wastu ja ei tahta kopikatgi maksta . 
Peale sella olla temal Mart Toominga käest saada 1 heinu , 2 korda linnas hobuse käimise eest , kahe mehe ja kahe hobuse päewa palk kraami wedamise eest ja ühe päewa palk rukki leikuse eest . 
Kaebataw Mart Toomingas ütleb , sellepärast ei taha tema Mik Piilbergile enam seda 10 rubla maksta , et nende kaup olnud : Mik Piilberg söödab hobust kewadeni ja kummal tarwis on , see wõib teda tööle pruukida , aga kolme nädala pärast kui hobune jälle kord Mart Toominga tarwitada olnud ei olla Mik Piilberg seda enam wastu wõtnud ja saatnud hobuse tema kätte . 
Teiseks ei tahta ta sellepärast mitte seda raha maksta , et Mik Piilbergi loomad sageli tema heinamaal ja wilja wäljal olla käinud . 
Kord olla ta oma heinamaa pealt Piilbergi kuue täis looma ja ühe wassika hulgast ühe lehma oma juure kinni pannud ja kutsunud Piilbergi naese sinna sest Mik Piilberg ennast ei ole kodu olnud ja ütlnud temale : nüüd kogu selle suwise pahanduse peale maksad iga looma eest 1 rubla , siis saad lehma kätte . 
Naene ütelnud : Hobuse raha on see käes , mis raha sa weel nõuad , pea sest kinni ja peale selle on ta teda wäga teutawalt sõimanud . 
Mik Piilberg ütleb , et tema ei ole wõinud seda hobust enam pidada , esiteks , et iga kord kui ta on Mart Tominga käest hobust lasknud tuua olnud kõwa käsk kohe jälle õhtuks hobune ära saata ja teiseks wahetanud Mart Toominga selle hobuse hoopis teise wastu ümber , mis wedamise ja pruukimise juures kõlbmatam on olnud . 
Loomade kohta ütleb , et tema loomad ei olla mitte Toominga heinamaal käinud , waidd Herma talu karjasmaa soones , mis Toomingas niidu jäuks hoidnud . 
Kohus mõistis : Et Mart Toomingas ainult oma tahtmise järele ära wahetas , mis endise wastane ei olnud ja wedamise juures kõlbmata oli ja igakord kui hobune Toomingalt toodud , on kõwa käsk olnud jälle õhtuks kohe tagasi tuua , murrab see nende kaupa , seepärast peab Mart Toomingas järgmiseks kohtu päewaks puudumata see 10 rbl . 
siin ära maksma 16maks Oktobriks . 
Loomade pahanduse ja Mik Piilbergi naese sõimamise kohta muretsegu Mart Toomingas kindlaid tunnistuse . 

</sisu>
</protokoll>
