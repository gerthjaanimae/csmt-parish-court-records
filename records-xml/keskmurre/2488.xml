<protokoll>
<head>
<vald>keskmurre</vald>
<aeg>xx.xx.1897</aeg>
</head>
<sisu>
1897 a. 8. Mai kp . 
ilmus Alliku walla kohtu ette siitsama walla talupoeg Hans Reino poeg Wiilup , palelikult walla kohtule tuntud ja palus siia kohtu aktiraamatusse oma wiimast tahtmist , mis ta suusõnaga ülesse andis , järgmiselt sisse kirjutada : Mina , Alliku walla talupoeg Hans Reino poeg Wiilup , terwe mõistuse ja kindla määletuse juures olles , olen heaks arwanud oma waranduse kohta , mis ma ausal kombel olen omandanud , surma juhtumise korral järgmist kordaseadmist teha : Oma päriskoha " Koosi " , mis Alliku wallasÄiama külas on , pärandan ma oma pojale Jüri Hanso poeg Wiilupile ja tema pärijatele selle tingimisega , et kui minu poeg nimetud koha on oma kätte peale minu surma saanud , peab tema sellest wäljamaksma minu tütardele , oma õdedele : 1. 
Liisu Wiilupile , mehe järele Kandelin / 50 / wiiskümmend rbl . 
2. 
Leena Wiilupile , mehe järele Asa / 150 / ükssada wiiskümmend rbl . 
3. Mai Wiilupile , mehe järele Pawelts / 150 / ükssawiiskümmend rbl . 
4. 
Marie Wiilup , mehe järele Adelbert / 150 / ükssada wiiskümmend rbl . 
ja 5. 
Anna Wiilupile , mehe järele Asa / 150 / ükssada wiiskümmend rbl . , peale selle weel selle pärijale , kes mind matab maksab minu poeg / 100 / ükssada rbl . 
Matmine sündigu ausa korra järele , aga ilma liia toreduseta . 
Minu abielu naese matmiseks peab ka poeg selle pärijale , kes teda matab , niisamuti / 100 / ükssada rbl . 
maksma . 
Seesinane wiimane tahtmine sai peale sissekirjutamist Hans Wiilupile etteloetud . 
Hans Wiilup , aga et tema ise kirja ei mõista , siis kirjutas tema palwe peale alla J. Juhans / allkiri / Alliku walla talupoeg . 
Et Hans Wiilup oma tahtmise awaldamise juures kindla mõistusega ja selge määlestusega oli tunnistawad : Kohtu Eesistuja asemel : M. Usar / allkiri / Kohtumõistjad : J. Aaron / allkiri / H. Lugus / allkiri / Kirjutaja : / allkiri , ei lugenud välja / 

</sisu>
</protokoll>
