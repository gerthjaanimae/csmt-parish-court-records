<protokoll>
<head>
<vald>keskmurre</vald>
<aeg>xx.xx.1872</aeg>
</head>
<sisu>
Prottokoll sel 3mal Julis 1872. 
Koos ollid kohto Peawannem Ado Kandelin Jaan Epmann Jaan Raudmez Kirjutaja H. Saarmo 
20. 
Kohtu ette astus Johan Puhwing ja kaebas , et Hans Wing on hobbusega Wissowerre kõrtso ees temma peale aianud ja üks russigaga wasto silmi lönud ja siis karwopidi kinni wõtnud ja Johanid möda körtso treppi eddasi tömbanud , sepeale tulnud Hans Saarmann kõrtsust wälja ja wõtnud Hans Wingi käed Johhani karrust lahti , mis peale Hans Wing wägga wihhaseks sanud ja tellis kiwwi maast wõttes lubbanud Hans Saarmanni mahha lüa , agga Hans Sarman ja Johan Puhwink on siis mõllemad Hans Wingi käest lahti peasnud ja kõrtso sisse joosnud ; ja sepeale on kõrtso perremees Peder Sopik körtsust wälja tulnud ja ei olle sest riost midakist teadnud , agga Hans Wing wõtnud pole aia tiwast ja lönud kõrtso perremehhele wasto näggo , kus se lömisse hoop walla kohto ees selgeste nähha olli ; ja sepeale kutsunud kõrtso perremees ommale teised mehhed appi ja tahtnud lasta Hanso kinni siddoda , agga Hans on õue kõrtso aia sisse läinud , teise kätte pole teiwast ja teise kätte sure kibbi wõtnud ja öölnud : Kes mind agga iales siddoma tulleb , selle ma mahha löön , ja selle sure ähwardmisse pärrast on siis Hans Wink ka siddumatta jänudki . 
Hans Wink astus ette ja ütles et temma ei olle mitte hobbosega Johhani peale aianud , ei tedda russikaga lönud , egga ka karropiddi weddanud , waid on agga muido üks kord tühja pea kottiga Johanid lönud ja kõrtso meest ei tea temma ka mitte lönud ollewad , egga olle ka keddakist ähwardanud mahha lüa . 
Johan Puhwink , Hans Saarmann ja Peter Sopik astussid weel ette ja ütlessid , et se mitte tõssi ei olle , mis Hans Wink on räkinud . 
Sepärrast , et Hans Wink arwamatta paljo enne jubba mitmesugguse tüli ja rio pärrast on walla kohtomõistmisse peale trahwi maksnud ja segipärrast sest middakist ei holi , waid ikka pörassemaks lähhab ja et se assi surem on kui et walla kohhus sedda woib õiendada sepärrast pallub walla kohhus sedda rio asja aulikko Hakendrehi kohto ülle kulamisse alla anda . 
Neile on ka Prottokoll wälja antud . 
Ado Kandelin XXX Jaan Epmann XXX Jaan Raudmez XXX Tunnistusseks kirjutaja H. Saarmo / allkiri / 

</sisu>
</protokoll>
