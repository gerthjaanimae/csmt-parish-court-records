<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Sai Kukewere walla majas kohtu pääwa peetud , kohut pidasid kohtu wanem : Hans Neerot , kõrwa , ehed : Tõnu Kirnman ja Jaan Niinepuu . 
Aegwiidu posti pois Jaan Mänd kaebas : " Kolme nädala eest tulin ma Arawetelt ja läksin Kukewere kõrtsi sisse ; Merjandi peremees ja sulane olid seal . 
Sulane Jüri küsis minu käest : " Kas sa tead , kas se aisa kell on Juhani käes , ma arwasin tema käes olema ? " 
( Juhan oli Aegwiidus postipoisiks ) Mina ütlesin : " Mina ei tea kas ta on tema käes wõi ei ole , meie kahekesi riidlesime alati , ei saand läbi ; ma küll tema käest ühe kella ostsin , se on weike kirjadega kell ja praegu Pirtsu kõrtsmiku käes . 
Nemad läksid õue ma läksin ka , Merjandi peremees ütles mulle : " Kust sa selle kella wõtsid ? 
" Ma ütlesin : " Ma Arawetel juba ostsin , siis tema küsis : " Kust sa siis tema päriselt ostsid ? 
" Ma wastasin : Paidest . 
Tema küsis : " Kelle käest sa ostsid ? 
" Ma wastasin inimese käest , ega mull teile kõrtsi joodikutele ole tarwis öölda . 
Peremees läks wõttis kella pealt ära , sulane tunnistas seda katelsepa Johansoni omaks . 
Ma tulin siis sealt ära , nemad jäid sinna . 
Tunnistus mehi woin ma tuua et se kell mull Arawetel juba oli ja Johansoni kell kadus siis ära kui ma Aegwiidus olin , " Merjandi sulane Jüri Angel ütles : Aegwiidus wastla õhta aasta eest , kui ma Anistes teenimas olin , warastati se kell ära ja ma tean selgeste et tema seda ära warastas . 
Mina olin Kukewere kõrtsis tema tuli sinna sisse , mina küsisin : " Kus teie minu kella panite ? 
" Tema ütles : " Mina ei tea sinu kellast ühtegi . 
" Mina ütlesin : Kui sina ei tea siis teab Juhan , aga teie käes ta on , Rakwere laadast saadik tean ma selgeste , et se kell teie käes on , " Ma läksin wälja , peremees küsis : " Kus sa nii kaua olid ? 
Ma ütlesin , et waid tesin kella pärast , Tema küsis : kus se kell on , ma näitasin ja wõtsin kella pealt ära , et se on Johansoni kell . 
Ma tulin Rakwere laadalt masinaga kunni Aegwiidu ja sealt postipois Jaan ütles et se kell poiste käes on . 
Mina käisin Anistes ja Johanson ütles oma kella olema " Merjandi peremees Kustaw Roos ütles : Ma olin trepi peal , sulane tuli wälja ja ütles , ma pärisin Männi käest kella , tema peal on seda moodi kell kui mull ära warastati , kui ma Anistes olin . 
Ma kutsusin Männi wälja ja küsisin : Kust sai selle hõbedaga walatud kella ? 
" Tema wastas kolm korda , inimese käest . 
Ma ütlesin : Sa pead ütlema selle inimese nime kelle käest sa ostsid " Siis ta ütles : " Paide linnast ja pärast Arawetelt . 
" Ma ütlesin : Kuule Mänd sa jääd kimpu , nii mitmest kohast ütles kella ostnud . 
Sepmardi Aadam waatas weel seda kella , et enne mõra sees olnud . 
Siis Jüri läks wõttis selle kella pealt ära . 
Mina käskisin Jüri wõta kell ära . 
Jäneda mees Jaagup Kirnman ja Arupere sulane Hans , olid seal juures " . 
Katelsepp Johanson tunnistas : " Se wõib olla et ta minu kell on , minu kella moodi , suurus ja heal on üks , aga öhem kui minu kell ja rõngas sisse pandud , mull oli kõra sees . 
Wabrik walab palju ühte moodi ja ühe suurused , omaks ma ei wõi tunnistada . 
Tunnistus mehi ei olnud siin ja jäi sellepärast see asi pooleli teiseks kohtu pääwaks . 
Kohtuwanem : Hans Nerot Kõrwamehed : Tõnu Kirnman , Jaan Ninepu Kog . 
Kirjutaja : allkiri 

</sisu>
</protokoll>
