<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Lokkota kõrtsimees Jüri Huint kaebab et Kustas Mõistlik olla tema naest üle letti pühaba õhtu rusigaka päha löönud mis läbi naene haige woodis on . 
Asi on nõnda olnud . 
Kustas Mõistlik tulnud Saueaugu kõrtsi Mart Eströmi ja Mart Raudsepaga kel 20 minutit üheksa peal Lokuta kõrtsi ja põrutand wastu letti ja küsinud kortel wiina , kui wiin olnud wälja walatud siis hüüdnud Mõistlik Puseppa Hansu jooma , Hans Rick tellind wastu , et tema wiina ei taha , ja Mõistlik käratand peale joo ja teutand ja sõimand Hans Ricki lurjuseks ja wasikaks , ja näitand rusikat , waat kus walla kohus on . 
Hans Rick üttelnd kõrtsimehele sa kuulsid pealt , kui Mõistlik mind teutab , ja läinud kodu . 
Siis ostnud Mõistlik weel pool toopi wiina , ja annud oma meestele . 
Mõistlik wisanud kümne rublase kõrtsimehe kätte ära wahetada . 
Kõrtsimees wõtnud oma tassenpuki laua sahtlist wälja kus sees 280 rbl ja laua sahtlis arwata 30 rubla sees olnud , seda olla Mõistlik näinud . 
Ja siis Mõistlik küsind jälle poole toopi wiina , et kül Kõrtsimees wastu seisnud , aga pärast ikka annud , sest et Mõistlik wäga olla pahandand , selle poole toopi wiina pannud pudeliga oma tasku , ja pöörand ümber , ja üttelnud , kas sina kurat olet se Lokuta kõrtsimees , ja põrrutand nõnda kõwaste wasta letti , et kõrtsi wiina karahwin ja õlle pudel letti pealt maha kukund ja katki läinud , ja ähwardand , et tema tahab katsu , kas Jüri Huint on weel Lokota kõrtsimees . 
Kõrtsimees tellind Mõistliku , et ta kodu lähab , ja mitte nõnda peale ei tule . 
Kõrtsinaene tellind , armas Mõistlik miks teie nõnda teete teie lõhute meie müima riistad ära . 
Selle peale olla Mõistlik kolm korda kõrtsinaist rusigaka löönud . 
Kõrtsimees ehmatand ära , ja saanud pahema käega wasest margapuu naela otsast kätte , ja margapu peene otsaga Mõistlikule wastu lükand , kui Mõistlik tema kallale ka pidand tulema . 
Mõistlik hakkand margapuust kinni ja tahtnud ära wõtta , ja teisi mehi olnud Mõistliku nõus margapuus kinni ja tahtnud kõrtsimeest ette kõrtsi wedada . 
Kustas Puussohn aitand kõrtsimehel margapuud tagasi wõtta . 
Siis Mõistlik läinud käed laiali kõrtsist wälja . 
Seda tüli olla pealt näinud Juhan Sengbusch , Kustas Suassohn , Mihkel Silbermann , Jüri Maasikas . 
Kõrtsimees tunnistab , et Mõistlik olla wiis korda enni tahtnud riidu teha oma poiste läbi , aga se ei olla ilmas temal mitte korda läinud . 
Juhan Sengbusch tunnistab kõik seda tõe olewad , mis kõrtsimees on kohtu ees rääkinud , et Mõistlik on kolm korda kõrtsinaist löönud rusigaka , kaks hoopi päha , üks hoop mööda nägu . 
Jääb pooleli , selle pärast , et Mõistlik ei ole kohtu tulnud . 
Pea Kohtumees Hans Rick XXX Kõrwasm . 
Mart Wärtmann XXX Mihkel Sengbusch XXX Kirj . 
Karl Waarmann / allkiri / on lepinud . 
waata protokoll № 19 

</sisu>
</protokoll>
