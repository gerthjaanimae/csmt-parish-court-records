<protokoll>
<head>
<vald>keskmurre</vald>
<aeg>xx.xx.1887</aeg>
</head>
<sisu>
Kohtu ette astus Jaan Treiholdt ja kaebas , et tema äi Jaan Semidor ei olnud oma lubamist tema wastu mitte täitnud . 
1 ) Kui Jaan Treiholdt Jaani Semidori tütre Anne omale kosinud , lubanud Anne isa Jaan Semidor oma wäimehele Jaan Treiholdtile Nigula koha ja poole aasta leiwa ; ja wilja seemne weel aasta pärast . 
Peale selle weel 50 ( wiiskümmend ) palki nimetud koha kõrwa . 
Aga selle tingimisega , et Jaan Treiholdt oma naese õe Leenale ( kes wigane ) 30 ( kolmkümmend ) rubla iga aastas peab maksma , nii kaua kui Leena elab . 
Jaan Semidor pidi ise oma poja Juhani juures Audumal elama , nõnda kaua , kui toime saawad . 
Kui aga pojaga toime ei saa , siis lubas wäimehe juure Nigulale tulla . 
Nüüd aga ütelnud Jaan Semidor ära , et ta oma wäimehele Nigula kohta ei anda , mis peale tema wäimees Jaan Treiholdt kohut nõuab . 
2 ) Jaan Semidor sai ette kutsutud ja küsitud , kas see tõsi on , mis tema wäimees tunnistab ? 
Selle peale ütles Jaan Semidor , et tema ei olla kohta lubanud , waid 400 ( nelisada ) rubla raha ja ühe mesipuu , mida tema juba kätte olla andnud , raha olla aga weel andmata . 
3 ) Sai käemees Jaani wend Juhan Treiholdt ette kutsutud ja see rääkis kaa need samad sõnad , kui kohtusse kaebaja Jaan Treiholdt . 
Et see asi suuremat kohut kannab , wõtsime seda protokolli üles ja saadame austatud Keiserliku Hageri Kihelkonna Kohtusse . 
See protokoll sai välja kirjutud ja Kihelkonna Kohtusse saadetud 12mal Märtsil 1887. 

</sisu>
</protokoll>
