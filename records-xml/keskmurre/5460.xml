<protokoll>
<head>
<vald>keskmurre</vald>
<aeg>xx.xx.1881</aeg>
</head>
<sisu>
Pealekordlikult olid kohtumehed koos . 
Peakohtumees Aadu Sengbusch . 
Kõrwalmehed Rein Rick , Jüri Walts Kustas Silbermanni asemel . 
Alliku wallastJaan Laur tunnistab , et tema olla Lokkotalt Mart Pallenbergi käest kahe aasta eest musta mära hobuse 50 rublaga ära ostnud . 
Aga Mardi palwe peale temale tagasi tööle annud . 
Lokkotalt Juhan Riimann tunnistab seda kauba asja tõeks ja on seal juures olnud kui raha on Mart Pallenbergile hobuse eest Jaan Laur maksnud . 
2 ) Jaan Laur tunnistab weel , et tema olla 25 rubla lehma ostmise tarwis Mart Pallenbergile kahe aasta eest annud ja Mart olla selle rahaga ka tõeste Mustassaare Mardi käest halli lehma ostnud , mis praegu järel on . 
Mart Pallenberg tunnistab , et se hall lehm olla temal enne kaubeltud olnud , kui aga ei olla mitte ilma rahata kätte antud ja olla 25 rubla Jaan Lauri käest wõtnud , ja lehma Mustassaarest ära toonud . 
3 ) Jaan Laur tunnistab , et tema minewa sügise 15 rubla eest kaks ühe aastased mullikad on ära ostnud Rehessaarest Mart Pallenbergi naese käest , ja sööma peale jätnud . 
Mart Pallenbergi naene Maij tunnistab , et tema olla sügise rendiraha häda pärast kaks mullikat 15 rublaga Jaan Laurile ära müinud , siis kui tema mees sügise Paides kinni oli . 
4 ) Mina koolmeister Karl Wahrman tunnistan , et ma minewa sügise Mart Pallenbergi käest 25 rublaga lehma ostsin , ja 10 rubla eest sööma peale jätsin . 
Seda tunnistawad Mart Pallenberg ja tema naene tõeks . 
Ja tallitaja Jaan Bach ja tema abimees Juhan Sengbusch tunnistawad seda asja tõeks , sest et nemad olid selle kauplemise juures . 
5 ) Kirna wallastSaare Mihkel Pallenberg tunnistab , et se wana punane märahobune , mis Mart Pallenbergi oksjooni kirjas 5 rubla eest ülewel on , olla Mihkel Pallenbergi oma , mis tema sügise Mardile tööle annud . 
Kohus mõistis , et Mihkel Pallenberg ja Karl Wahrmann saawad oma kätte ja wõiwad Rehessaarest ära tua , ja Jaan Laur saab need sügisel ostetud mullikad ka kätte . 
Aga hobune ja lehm jättame ja palume kihelkonna kohtu seletada , sest et need on kahe aasta eest ostetud . 
Peakohtumees Aadu Sengbusch XXX Kõrwasmehed Rein Rick XXX Kustas Silbermann XXX Kirjutaja Karl Wahrmann / allkiri / Mõistetud . 
Prottokoll wälja antud kihelkonna kohtule . 

</sisu>
</protokoll>
