<protokoll>
<head>
<vald>keskmurre</vald>
<aeg>xx.xx.1873</aeg>
</head>
<sisu>
Kohtuse tulli Ann Tõnnisson Tõnnis Tõllasepa abi all ja kaebas , et mööda läinud jõulu esimese pühapääwa õhto läinud tema talli juure omale raamatud otsima , wõtnud Margus Uibu teda kinni , wiinud talli ja tahtnud temaga hooratööd teha , aga pole saanud nenda kaugele . 
See peale tulnud Friedrich Kibia ja narinud teda ära , ja palub kohut seda asja nõnda seletada , et tema laps mis 20. septembril s . 
a. sündinud saaks ülespeetud F. Kibiast . 
Ühegiga peale F. Kibbiad pole tema hooratööd teinud . 
Pole võinud isa käsude peale mitte tulla kohtu ette . 
Ette nõuti F. Kibia ja andis wastuseks , et tema kõige vähemad sest asjast ei tea , aga se wäga selge on , et Ann Tõnnisson teistega liialt hoorajahti on pidanud , seda võiwad tunnistada Michel Ruth , Märt Sihakk ja Ann Lohk , aga palub wäga kohut seda asja nõnda seletada kuidas seda seadus käsib ühe wale kaebuse ehk teotamise pärast . 
Ette nõuti Margus Uibu ja andis tunnistust , et Ann Tõnnisson walelikult teda kui tema talli kandjad on ülesannud , sest et tema sugugi sel pääwal kodo pole olnud , waid kodust Klaaseppa ja Pauli kõrtsi läinud . 
Ette nõiuti Michel Ruth ja andis tunnistust , et Ann Tõnnissoni juures tema toas iga öösi poisid käinud , nõnda et wäga hime olnud näha . 
Ette nõuti Märt Sihakk ja andis tunnistust , et igaöösil kui Ann Tõnnissoni toast läbiläinud oma tuppa , siis olnud ikka poisid tema juures , mis pärast sagedaste temaga taplenud , mis aga mitte pole paranenud . 
Ette nõuti Ann Lohk ja andis tunnistust , et see hoorajaht Ann Tõnnissoniga wäga himelik suur olnud . 
Mõistetud : Et Ann Tõnnissoni oma tunnistaja Margus Uibuse tunnistuse järgi , mitte koguni tõsi ei ole , et tema esime jõulu püha õhtu on talli saanud viitud , kus temaga siis rop töö oleks saanud tehtud , ning et tema oma suure hoorajahiga , nõnda kuidas tunnistajad tunnistavad ei tea , kust seda on saanud , et laps on pidanud sündima , on awalikult roppo elo pidajaks tunistada ja tema kaebus on kogoni tühine , aga et 3 korda kohtu käskude wasto on pannud maksab kahe kora wäljajäämise eest 60 kop waeste heaks , ning peab se eest hoolt kandma , et omad elokombed püiab parandada , ning saab igal kohto käial selle protokollis se luba antud , kes tunneb , et temal mitte õigust pole tehtud , ülemat kohut appi paluda . 

</sisu>
</protokoll>
