<protokoll>
<head>
<vald>keskmurre</vald>
<aeg>xx.xx.1890</aeg>
</head>
<sisu>
Kohtu korrapärast olid kokku tulnud Rae ja Jüri kirikuwalla kohtusse walla honesse : Kohtu wanem : Jaan Witismann , abimees Jaan Rodemann " Mihkel Taneberg kirjotaja H. Siimberg . 
Tuli ette Rae wallast Abram Leol ja kaebas , et Jaan Mantpuu ja tema naine on teda ilma süüta wargaks teinud , et tema on pidand Jaan Mantpuu kasukast müitama mis 12 - 13 Mai kuu pääwa öse 1889 a ära warastati . 
Märkus : waata kohtu protokoll selle asja pärast mullu aasta N 16 ja 18. 
Abram Leol kabas weel , et Mari Mantpuu on ka käinud Waitas tema tüttart teotamas otsinud seal tütre asjad läbi ilma mingi põhjuseta . 
Ja Jaan Mantpuu naine Mari on ka tema naist kiwiga wiskanud ja rebinud kahe kää ja hammastega tema naise juuksid pealt ära , tema naine on karjunud ta kääs siis lasknud lahti ja läinud kallalt ära ja wiinud rättiud ära . 
Ja Abram Leol kaebas weel , et tema on saanud aealikult sõimatud Mari Mantpuu läbi kasuka wargaks ja Mari Mantpuu on teda ka siis mööda nägu löönud , Leol wõtnud tema kääst kinni , et lüia ei saaks , siis wõtnud Mari Mantpuu hammastega ta pöidlast kinni . 
Ja üks kord on Mari Mantpuu oma riided üles käärinud ja näidanud oma äbitust temale ja kutsunud teda enesega hoora tööd tegema . 
Sai ette kutsutud Jaan Mantpuu ja tema naine Mari , kohus noudis wasdust nende kääst mis põhja peal nemad Abam Leolad wõiwad wargaks tunnistada . 
Jaan Mantpuu tunnistas et Kantjalast koguduse sauna Mart Kriwel on tema wastu rääkinud : et Rae wallast Abram Leol on Kohilas müinud ühte suurt tolmunud meeste rahwa ilma riideta kasukast ; selle peale on nemad hakanud Abram Leolad wargaks arwama . 
Abram Leol ütles , et Mari Mantpuu on rääkinud , et Augu sanna Jüri Kaew ja lesk Madli Mõik on pidanud ka temale rääkima kasuka müümisest , sest Jüri Kaew on pidand Madli Mõigule rääkima . 
Sai ette kutsutud Jüri Kaew , tema tunnistas , et Mari Mantpuu on nende saunas käinud ja rääkinud ise neile , et Abram Leol on Kohilas tema mehe kasukast müünud , aga tema ei ole sest sõna rääkinud . 
Madli Mõik astus ette ja tunnistas , et tema ei ole ilmasgi Jüri Kaewuga üht sõna rääkinud , ega ole ka kedagi kuulnud Jaan Mantpuu wargusest . 
Selle peale Jaan Mantpuul ja tema naisel ei olnud mingid wastamist , mud kui Mari Mantpuu ütles , et tema on umbes läinud Waita Abram Leola tüttart läbi otsima . 
Sest Mari Mantpuu ütles , et Abram Leola naine ei ole temale üks kord õigust rääkinud kus tüttar teenib , siis tema arwanud , et tema warastud asjad seal on . 
Selle peale kaebas Jaan Mantpuu ja tema naine Mari , et Abram Leol on teda ( Mari Mantpuud ) käinud Wabrik saunas peksmas ( tema on seal oma kangast kudunud ) ja pea ja rinnad peawad sest peksust haiged olema . 
Mantpuu ütles , et Wabriku sauna mees Kristjan Kääs on näinud kui Abram Leol seal tema naist on peksnud . 
Kristjan Kääs tunnistas , et tema ei ole mitte seda näinud et Abram Leol Mari Mantpuud peksnud on , sest tema olnud õues aga kära olnud tuas Abram Leolal ja Mari Mantpuul , tema tahtnud ka tuppa minna aga Mari Mantpuu tulnud tuast wälja tema wastu ja Abram Leol taga järel , siis naad käratsenud seal wastamisi teine teisega aga löömist ei ole olnud nendel õues ühti , Mari Mantpuu on Leolale öölnud sina tuas lõid mind puuga , Leol läinud tuppa ja toonud selle puu näha kellega Mari Mantpuu öölnud lüia saanud , olewad Leola kääst , sest se olnud jäme puu oleks sellega löödud siis poleks elu loota olnud , naine tahtnud Leola kääst seda puud ära rebida , aga Leol on seda tuppa tagasi wiinud ja tüli olnud otsas . 
Selle peale küsis kohus Abram Leolad kas ehk lõi Mari Mantpud tuas ja mikspärast läks tema sinna sanna juure . 
Abram Leol waidleb wastu , et tema mitte ei ole Mari Mantpuud löönud , sest tema läinud oma naise rättikud kätte küsima Mari Mantpuu kääst mis tema on siis ära toonud kui ta tema naist rebis ja kiwiga wiskas , Mari Mantpuu hakkanud teda wabriku sauna tuas wargaks sõimama ja selle läbi olnud neil seal wastamisi suur kära , aga löömist ei ole olnud . 
Astus ette Abram Leola naine Tio ja nõudis kuida tohtis Mari Mantpuu teda kiwiga wisata ja kätte ja hammastega tema karwu peast rebbida . 
Mari Mantpuu ütles et Tio Leol on teda enne löönud kaelkookudega . 
Abram Leol tõi selle kiwi kohtule näha miskaga Mari Mantpuu tema naist on wisganud ja ka selle juukse kahlu mis ta peast on ära rebbinud . 
Selle peale palus Jaan Mantpuu ja tema naine , et kohtu mõistus ei saaks enne tehtud kui tema on tohtri tunnistuse toonud , et Abram Leola peksust tema pea ja rinnad haiged on . 
Kohus lubas seda aega temale ja saatis teda kaaskirjaga N 92 kreisitohtri juure Rae walla tallitajaga . 
Jääb poolele . 

</sisu>
</protokoll>
