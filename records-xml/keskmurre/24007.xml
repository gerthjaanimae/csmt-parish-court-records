<protokoll>
<head>
<vald>keskmurre</vald>
<aeg>xx.xx.1879</aeg>
</head>
<sisu>
Prottokoll sel 3mal Webruaris 1879 Koos olid kohtu Peawanem Jaan Saarmann Jaan Saarmo Jaan Kreeps Kirjutaja H. Saarmo 
№ 2. 
Kohtu ette astus Johann Krausmann ja kaebas , et tema on joobnuse peaga kõrtsu laua peale magama jänud ja et siis Hans Nahkmann on teda seält maha tõmbanud ja et tema on se läbi wäga raskesti haiget saanud ja et temal on ka sel korral 1 Rubla 9 koppik raha ära warastud ja et Mihkel Mandelbaum on seda maha tõmbamist näinud . 
Mihkel Mandelbaum astus ette ja ütles : et tema on näinud , kui Jaan Tohwelmann on tule kõrtsu ahju rinnast ära kustutanud ( mitte kauba laua pealt ) ja et Hans Nahkmann on siis Johann Krausmanni Kõrtsu laua pealt maha tõmbanud , aga sest ära warastud rahast ei tea tema mitte midakist . 
Hans Nahkmann ja Jaan Tohwelmann astusid ette ja ei salganud seda mitte ära ja ütlesid : et nemad on seda koeruse pärast teinud , et nemad Johanni on maha tõmbanud ; aga sest rahast ei tea nemad mitte . 
Mõistetud sai : Et Johan Krausmann peab ise 1 Rubla walla laekasse trahwi maksma , seepärast , et tema kõrtsu eest toast on tule ära kustutanud ; aga sest rahast , mis Johan ütleb omal ära warastud olewad , ei wõi midakist mõista , seepärast , et selle ülle tunnistust ei ole , kas temal on raha olnud wõi ei . 
Se mõistmine sai kuulutud ja olid sellega rahul kaebaja Johan Krausmann , kui ka tema wastased Hans Nahkmann ja Jaan Tohwelmann ja on ka täidetud . 
( 3 Rubla walla laekasse ) Kirna walla nimel : Peawanem : Jaan Saarmann XXX Jaan Kreeps XXX Jaan Saarmo XXX Tunnistuseks kirjutaja H. Saarmo / allkiri / 

</sisu>
</protokoll>
