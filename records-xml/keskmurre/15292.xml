<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Prot . 
14. Märtsil 1888 a № 13. 
Adu Isup kaebab Anton Wentseli peale peksmise pärast . 
Nemad läinud 5. Märtsil õhtu Piibu kõrtsist koju poole ja ajanud üsna sõbraliku juttu . 
Tee peal aga hakanud Anton Wentsel teda peksma , löönud esite temale leiwakotiga , kus karbid sees pähe , mitu korda , nõnda et tema uimaseks jäänud ja maha kukunud , tema peas olnud haaw , kust kangeste werd jooksnud , Wentsel olla temale rinde peale mõlema jalaga hüpanud , kui tema juba mahakukkunud , siis läinud Wentsel weel aja juurest teiwast tooma ja ähwardanud sellega Isupit hoopis maha surnuks lüüa . 
Tema saanud sellepeale jooksma ja jooksnud lähema elumaja Rein Weidemanni juure , kuhu Wentsel teda ikka teiwaga taga ajanud . 
Anton Wentsel kohtu ees sellepärast küsitud , ei salga seda peksmist mitte ja ütleb , et Adu Isup olla teda enne löönud , Isup ei tunnista seda löömist mitte tõeks . 
Rein Weidemann kohtu ees küsitud , ütleb et Isup jooksnud õhtul tema juure pea olnud werine ja palunud ennast kaitsta Wentseli eest . 
Tema saatnud Isupi koju . 
Isupil on pea sees haaw leida ja annab ülesse , tema on nädali otsa haige olnud , tohtri juures käinud ja enam kui 2 rbl . 
eest rohtusi ostnud . 
Lõuna-Järwamaa Hakenrihtri kohtu poolt siia kohtusse saadetud Kreistohtri tunnistuse järele 11. 
Märtsist N 39. on näha , et Adu Isupi terwis peale peksmist rahuloldaw on ja et haaw mitte paistetanud ei ole ja kogemata haawade hulka on arwatud . 
Mõistetud : Anton Wentsel peab Ado Isupile tema nõudmist mööda 20 rbl . 
kahju tasumist peksmise eest maksma , peale seda weel 3 rbl . 
trahwi walla laekasse . 
See otsus sai kuulutatud mõlemile ja edasi kaebamise kord seletatud . 
Kumbki ei soowinud edasi kaebata . 
Kohtupeawanema asemel Jakob Wilibert XXX Kõrwamehed : Johan Kotsar / allkiri / Jüri Pent XXX 

</sisu>
</protokoll>
