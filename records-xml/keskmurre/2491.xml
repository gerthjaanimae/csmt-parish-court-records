<protokoll>
<head>
<vald>keskmurre</vald>
<aeg>xx.xx.1881</aeg>
</head>
<sisu>
Kohtu ette astus Jaan Kallis ja kaebas , et Karli Neunberg ei tahta tema töö raha mitte wälja maksta , mis kauba sees lubatud sanud , seda on 15 rupla ; Aga Karli Neunberg ütleb , tee see töö walmis , mis poolikule jätsid , ( see on kambri lae peal muld panna ) , siis mina maksan sinu lubatud palga wälja . 
Aga Jaan Kallis on tahtnud kambri lae peale mulda sel ajal panna , kui paras aeg ja maja alles poolikul on olnud , et siis parem on mulda üles lae peale , aga nüüd on maja walmis ja siis Karel Neunberg ei olla lasknud seda teha . 
Jaan Kallis ütleb , et nüüd enam võimalik ei ole seda tööd temal korda saata . 
Siis sai Juhan Wälja sesse kutsutud , tema tunnistas , et Karl Neunberg olla sepapajas tema käest küsinud , kumb parem olla , kas muld wõi oled : Juhan Wälja ütelnud : eks muld ole ikka parem , siis olla maja kattus juba walmis olnud , kui ta on tahtnud mulda kambri lae peale panna . 
Ja kohus mõistis , et Karel Neunberg peab Jaan Kalli töö raha 15 rupla wälja maksma . 
Et Karel Neunberg trahwi wälja ei maksnud , see pärast jäi teiseks korraks . 

</sisu>
</protokoll>
