<protokoll>
<head>
<vald>keskmurre</vald>
<aeg>xx.xx.1890</aeg>
</head>
<sisu>
Sell päewal sai läbi katsutud ja ära kaalutud nõudmise asi , mis Tohise Männiku kõrtsi pidaja Hans Roosteri ja nimetud walla Raasi pere sulase Hans Kamsoni wahel on olnud tohtrisõidu raha ja waewa palga tasumise pärast , kui tohter Männiku kõrtsi oli sõitnud Jüri Ülewainu haawu kinni siduma , mis H.Kamson wiina pudeliga oli löönud . 
Kaebaja Männiku kõrtsipidaja Hans Rooster , Sakku walla liige , nõudis , et Hans Kamson pidi temale wälja maksma tema raha 9 rbl 98 kop . , mis ta on maksnud tohtri sõidu ja waewa palgaks , kui tohter sõitis post hobustega Pirgawi mõisast Männiku kõrtsi ja sealt tagasi Pergowi , kui ta Jüri Ülewainu haawu kinni sidumas käis , mis H.Kamson wiina pudeliga oli löönud temale wastu piad . 
Ka oli nimetud kõrtsi pidajal H.Roostaril post kommisari poolt kwiitung ette näidata , kui palju ta raha oli maksnud posti piale tohtri sõidu eest , se on : post hobuste ette 5 rbl . 
98 kop ja posti poisi joot raha 1. rbl . 
tohtri waewa palka 3 rbl . , nenda on siis ühte kokku 9 rbl . 
98 kopik . 
( üheksa rubla üheksakümmend kaheksa kopik ) , mis H.Rooster H.Kamsoni käest nõuab . 
Kaebtusalune H.Kamson ütles : , et ta maksab poole sest eelpool nimetud rahast , aga mitte kõik ja se tüli ei olla tulnud mitte tema , waid J.Ülewainu sü läbi . 
J.Ülewainu on tulnud tema käest wiina pudelid ära kiskuma , mis ta ei ole tahtnud anda ja siis on löönud pudeliga temale wastupiad , nenda et ta maha langes ; ta ei olla tahtnud teda mitte nenda rängasti lüüa , aga ometigi on hoop nenda ränk olnud , et tohtri abi tarwitas . 
Lepitust sai pakutud ning maanitsetud äraleppida , aga mitte wastu on wõetud . 
Kohtumõistus Keisri Majesteedi Ukaasi järele on Tohise walla kohus 11mal Mail 1899 a. H.Roosteri ja H.Kamsoni asja läbi katsunud ja ära kaalunud oma südame tunnistustud mööda ja Rahu Kohtumõistjatest piale pandawa nuhtluse seaduse paragrahw 28 järele , ning on leidnud , et H.Kamson sessinatses asjas täiesti süüalune on ja tüli on tema läbi tulnud , siis mõistab kohus teda seda raha wälja maksma , aga raha , mis kõrtsi pidaja , on kohus leidnud liig palju olewad , ning on alandanud 1 rublast 20 kopikani , aga postisõidu raha ja tohtri waewapalk piab saama temale wälja makstud , se on : Hans Kamson maksab Hans Roosterile 9 rubla 18 kopik ( üheksa rubla kaheksateistkümmend kopik . ) 

</sisu>
</protokoll>
