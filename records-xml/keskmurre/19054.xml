<protokoll>
<head>
<vald>keskmurre</vald>
<aeg>xx.xx.1898</aeg>
</head>
<sisu>
1898 aastal Juuli kuu 2 päewal ilmusid Wäetsa walla kohtusse Wäetsa walla liikmed Jüri Hindreku p . 
Kukkeus ja tema ema sellesama walla liige Madli Hindreku lesk Kukkeus , mõlemad kohtule isilikult tuntud , ja palusid kohut akti raamatusse üleswõtta endi suusõnalist mahategu , mis järgmine on : Ema Madli Kukkeus annab oma poja Jüri Kukkeusele omanduseks Wäetsa mõisa järele olewa " Uuetoa " talukoha kõige liikuwa warandusega , aga poeg Jüri Kukkeus maksab oma emale , teiste wendade ja õdedele järgmised summad sellest 300 rbl , mis isa koha eest mõisale maksnud . 
Johannesele 40 rubla , 1899 a. sügisel , Hansule 50 rubla , Kustawile 60 rubla , mis temale tuleb järele saata nõudmise peale , kui ta kroonu teenistusse läheb , Annale 50 rubla ja Liisale 50 rubla ja peale seda teda leeritama ja koolitama , emale 50 rubla , prii ülespidamine ja katmine , üks lehm lüpsa ja hobune sõita ; lehm , hobune ja raha , mis 50 rublast peaks pärast ema surma üle jäema , jäewad Jüri omanduseks . 
Liisa leeritamiseni annab Jüri emale niita 3 lammast ja peale selle 2 leisikat linu , aga pärast seda 1 lammas niita ja 1 leisikas linu . 
Kui Jüri ei peaks emaga kokku leppima , siis peab Jüri emale andma ülespidamist ja riiet wäljaspool kodu tarwilikul mõedul . 
Jüri Kukkeus / allkiri / Madli Kukkeus ei oska kirjutada , tema palwe peale kirjutas alla R. Krusberg / allkiri / See mahategemine sai pärast aktiraamatusse kirjutamist pooltele etteloetud ja nende poolt alla kirjutud . 
Kohtu Eesistuja : A. Ehrenwerth / allkiri / Kohtu liikmed : A. Nipper / allkiri / M. Prant / allkiri / 
Kirjutaja K. Pommer / allkiri / 

</sisu>
</protokoll>
