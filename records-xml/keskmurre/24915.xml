<protokoll>
<head>
<vald>keskmurre</vald>
<aeg>xx.xx.1881</aeg>
</head>
<sisu>
Prottokoll sel 4mal Juulis 1881 № 33. 
Kohtu ette astus Adu Kandelin ja kaebas et tema on 19 aasta pärast ühe elumaja Rein Tombaki kätte üüri peale annud , selle kaubaga , et Rein pidi seda maja ehitama ja parandama ja selle maja nõnda tema kätte jälle tagasi andma , kuida tema Reinu kätte seda oli annud ja et se maja on siis 50 Rubla wäärt olnud , aga et se maja Tallitaja Hans Lasseli takserimise järel nüüd mitte enam wäärt ei olla , kui 10 Rubla . 
Rein Tombak astus ette ja ütles : et tema ei ole mitte mõistnud siis seda maja takserida , kui ta sinna sisse oli elama läinud , kui tema 16 aastat olla seal sees juba elanud , siis olla tema Adule 30 Rubla selle elumaja eest pakkunud ja et tema olla ka selle 16 aasta üüri Adule wälja maksnud , selle modiga : et tema iga aasta 6 jala pääwa selle maja üüriks Adule oli teinud ja et 3 aastat ei ole tema mitte selle maja eest Adule üüri maksnud , ega ka seda parandanud ja selle kolme aasta sees olla se elumaja siis wäga ära lagunenud , nõnda , et tema selle maja eest nüüd mitte midagi ei wõi arwata . 
Adu Kandelin astus weel ette ja ütles : et Rein Tombak ei ole mitte ühte pääwagi temale selle maja üüriks teinud ja et tema ei olegi selle maja eest Reinu kääst üüri tahtnud , waid seda , et Rein pidi aga seda maja parandama ja terwelt tema kätte tagasi andma . 
Tallitaja Hans Lassel astus ette ja ütles : et se elumaja nüüd mitte enam wäärt ei ole kui 10 Rubla hõbedat . 
Seepärast , et Rein Tombak ise oma suuga tunnistas weel nelja aasta eest selle elumaja 30 Rubla wäärt olewad ja et Tallitaja takserimise järele se maja nüüd enam mitte wäärt ei ole , kui 10 Rubla ja et Reinu süü ja holetuse läbi se maja on ära mädanenud , sai mõistetud : et Rein Tombak peab 20 Rubla Adu Kandelinile tema kahju tasumise wälja maksma . 
Semõistmine sai kuulutud ja Rein Tombak ütles : tema sellega mitte rahul ei ole , waid nõuab suuremat kohut . 
On ka Prottokoll wälja antud . 
Kirna walla kogukonna kohtu nimel , Peawanem : Jaan Reemann Jaan Kreeps XXX Hans Simsohn XXX Tunnistuseks kirjutaja : H. Saarmu / allkiri / 

</sisu>
</protokoll>
