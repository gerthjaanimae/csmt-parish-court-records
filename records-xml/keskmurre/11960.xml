<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
14nes Päriskohtupäew Kolgahaablast Korstna Mart Parkase naene Triin 39 a. w . 
kaebab , et sealt samast Mustoja Jagup Huutmann Lihawõte wiimasel pühal küla wahel temale kaks korda kepiga pähe löönud , sellepärast , et ta Huutmanni härga , mis lehmi taha ajanud , ühe korra kiwiga wisanud ja ära tõrjunud . 
Tuli ette kaewataw Jagup Huutman 37 a. w . 
ja tunnistab : Triinu Parkas wiskas mu harja kiwiga rumalaks , nõnda et härg praegu kodu ümber käib , ma hakkasin temaga käratsema ( taplewa ) kuida sa mu härga kiwiga tohid wisata , siis lõi Triinu Parkas mind witsaga ja ma lõin teda wastu Tunnistajaks tuli ette Klaukse Jagupi tütar Maria Birk 19. a. wana . 
Tema tunnistab : ma olin oma põllul loomadega , siis waidlesid Triinu Parkas ja Mustoja Jagup tänawas , Jagupi wits wälkus Triinu poole ja wiimane hakkas kisendama , kuid sa teise mehe naest tohid lüüa . 
Kohtuwanem Jürg Palmros 46 a. w . 
tunnistab , et Triinu parkas temale sel samal pääwal kodu näidanud oma pead kus löömisest muhu ülewal olnud . 
Tallitaja abimees Jaan Parkas tunnistab nõndasamuti . 
Otsus : Jagup Huutmani kaebtus , et Triinu parkas tema härja on rumalaks wisanud , saab tühjaks jutuks peetud . 
Oma ja ka tunnistajate tõenduse järel , et ta Triinu Parkast on löönud et wiimasel muhud pähe tõusid , maksab tema Parkasele 2 Rbl löömise ette ja 1 / üks / Rbl . 
walla laekasse trahwiks ; se kolm rubla peab järgmisel kohtu pääwal seie wälja maksetud saama . 
3 Rbl maksetud 23 Jan 1889 a. 

</sisu>
</protokoll>
