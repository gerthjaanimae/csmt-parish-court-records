<protokoll>
<head>
<vald>keskmurre</vald>
<aeg>xx.xx.1870</aeg>
</head>
<sisu>
Prottokoll sel 2mal Januaril 1870. 
Koos ollid kohto Peawannem : Hans Ehrenwerth Kõrwamehhed : Jaan Epmann Jaan Raudmets Kirjutaja H. Saarmo 
№ 1. 
Kohto ette astusid Willandist soldatid Juhhan Tamberg ja Tõnnis Preistein ja kaebasid : et Jürri Turwelt ja Mihkel Ansjaaki on Kirna Risti kõrtsi jurest pallunud neid omma jure öemaiale tulla ja lubbanud neile , ja nende hobboselle ülles piddamist anda ; ja kõrtso jurest ärra sõites on Mihkel Ansjaaki nende hobbose ohjad omma kätte wõtnud , ja Juhhani ja Tõnnisse lasnud omma selja tahha sani peale istuda , Ja Jurri Turwelt on keige tagga sani jallaste peäl püsti olnud ; ja nende sani tagga on kolm meest jalla käinud : Jürri Wähhi , Juhhan Pend ja Jurri Tuurweldi poeg Jürri . 
Agga te peal eddasi sõites on Jürri Turwelt Tõnnis Preisteini sani pealt mahha tõmbanud ja Mihkel Ansjaki on Juhhan Tambergi kinnihoidnud nikaua kui Jürri Tuurwelt omma seltsimestega , omma poia Jürri , Jürri Wähhi ja Juhhani Pendiga , on Tõnnise riided seljast , sapad jallast ja ühhe rahha kotti ärra risunud , kus sees on 75 rubla rahha , ja temma Pass olnud , ja need rahhad olnud : 2 kahhekümnewiierublast , 2 kümnerublast , 1 kolme rublane ja 2 ühhe rublast pabberid on sees olnud ; siis on nemmad temma pea purruks ja käewarred sinniseks peksnud , nenda , et se kohto ees keik selgeste nähha olli . 
Sepeäle on Tõnnis Preistein pool hallaste nende käest jooksma sanud , ja siis on nemmad Juhhani Tambergi kinni wõtnud ja risunud ka temma pallito seljast , sapad jallast , ja ühhe portmani ärra , kus sees on 134 rubla rahha ja temma Pass olnud . ; ja need rahhad olnud : 2 wiekümne rublast rahha wekselt , 2 kümne rublast , 2 wie rublast , 1 kolme rublane ja üks rubla penikest rahha on sees olnud . 
Wimaks on Juhhan Tamberg ka nende käest ärra peasenud ja kõrtso jure taggasi läinud ; agga kõrtsomes Kustaw Landberg ei olle tedda mitte senna lasnud öemaiale jääda , sepärrast , et ta olli tee peal puhtaks risutud ; ja kõrtsomees on käskinud Jürri Tuurwelti ja Mihkel Ansjaanid Juhhanid Tambergi Tallitaja jure wia , agga Jürri ja Mihkel ei olle Juhanid mitte Tallitaja jure winud , waid hobis ühte teise külge metsa heina küne jure ( agga Mihkel on enne te peäl ärra läinud ) ja Jürri on küne jures ütlenud : Se on se Tallitaja maia ja seia ma tahhan sind maggama panna ; agga Juhhan Tamberg on sanud temma käest ärra jooksta ühhe Wätsa moisa wäljawahimaiase ja on sealt ommale 2 meest abbiks pallunud . 
Tõnnis Omann ja temma poeg Mard ja siis läinud nemmad metsa taggasi ja leidnud hobbose üksi seält küne jurest , agga Jürri ei olle mitte enam seal olnud , waid on sealt heina küne jurest otse kohhe omma koio läinud , kus wälja waht Tõnnis Omann temma jäljed on järrele watanud , ja tunnistanud kohto ees seda tõssi ollewad . 
Jürri Turwelt astus ette ja ütles , et temma on Tõnnisse Preisteini sepärrast sani pealt mahha tömbanu , et temma on noaga te peäl sõitse Jürri kue sisse ühhe augo leikanud ja siis on temma Tõnnist mahha tõmbanud ja tedda ka kaks kord ühhe teiwa tükkiga lönod ja temma sapad jallast ja rided seljast ärra wõtnud , et saaks nähha , kas Tõnnisel weel teist nugga peaks jures ollema ; agga rahha ei olle temma mitte Tõnnisse jurest leidnud , egga ka temma Passi . 
Mihkel Ansjaani asus ette ja tunnistas sedda samma , mis Jürri Tuurwelt üllemal on tunnistanud . 
Jürri Wähhi astus ette ja ütles , et Jürri Tuurwelt on te peäl sõites Tõnnis Preisteini sani pealt mahha tõmbanud , ei tea mis pärrast , ja on teda 3 korda ühhe teiwa tükkiga wasto pead lönud , nenda , et Tõnnise peast on suur werre oia te peale mahha jooksnud . 
Juhhan Pend astus ette ja ütles ka , et Jürri Tuurwelt on Tõnnisse Preisteini enne sanipealt mahha tõmbanud , kui Tõnnis Jürri külge on putunud ja on tedda 3 kord lönud , ja siis weel omma seltsimehhed Jürri Wähhid , Mihkel Ansjaakid ja omma poega Jürrid kokko kutsunud ja Tõnnist arwamatta ja luggematta hobisid peksnud ja pealesedda weel tedda puhtaks risunud ja siis Tõnnist lahti lasnud ja Juhhani Tambergi kinni wõtnud ja tedda ka puhtaks risunud . 
Jürri Tuurwelti poeg Jürri astus ette ja ütles et nemmad on keik seltsis Jürri Wähhi , Juhhan Pendi , Mihkel Ansjaki , ja omma issaga Jürriga Tõnnis Preisteini puhtaks risunud ja tedda lahti lasnud ja siis Juhhan Tambergi läbbi otsinud , ja temma sapad jallast ja pallito seljast ärra wõtnud , et saaks nähha kas Juhhanil ka nugga peaks jures ollema , agga nende rahha egga portmanid ei nemmad mitte näinud . 
Tõnnis Omann astus ette ja tunnistas , et temma on keik selgesti järrele watanud , kuidas Jürri Turwelt Juhhani Tambergi on metsa winud ... kuidas Jürri sealt metsast heina küne jurest on otse kohhe omma koio läinud . 
Jürri Tuurwelt ja Mihkel Ansjaki astusid ette ja ütlesid , et nemmad ei olle Juhhan Tambergi mitte metsa heina küni jure winud , waid on tee peal mõllemad temma sani pealt mahha hübbanud ja Tõnnist üksi eddasi saatnud . 
Sest ärra risutud warrast ei olle muud kätte sadud , kui Tõnnise Preitsteini weikenne rahha koit ja koiti sees temma Pass ja üks kümmne rublane walks pabberi rahha , sedda on Jürri Tuurwelti käest leitud ; agga Jürri ei olle sedda mitte kohto ees isse ülles tunnistanud , waid se on temma poia läbbi ülles tõusnud , pärrast kohto päwa . 
Juhhan Tambergi Portmani on Kirna Risti kõrtso eest pengi peält leitud , agga rahha ei olle mitte seäl sees olnud , ja ei olle ka tead sanud , kes selle Portmani senna on pannud . 
Agga , et need Juhhan Tambergi ja Tõnnisse Preitsteini risujad mitte keik nende rahha kätte ei saana , egga ülles ei tunnista , sepärrast jättab koggokonna kohhus sedda asja Hakendrehi kohto ülle kulamisse alla . 
Hans Ehrenwerth XXX Jaan Epmann XXX Jaan Raudmets XXX 
Tunnistusseks kirjutaja H. Saarmo . 

</sisu>
</protokoll>
