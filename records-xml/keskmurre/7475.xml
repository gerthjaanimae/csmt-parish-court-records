<protokoll>
<head>
<vald>keskmurre</vald>
<aeg>xx.xx.1880</aeg>
</head>
<sisu>
Kohtu korra pärast olid kokku tulnud kõik alamal nimetud kohtu liikmed : Peawanema asemik : Jaagub Lunden XXX Kõrwamehed : Hans Stember XXX Kaarel Stember XXX Kirjutaja : K.Kuhlberg [ allkiri ] Kohtu ette astus kaebduse kandja Mart Tiiswelt ja kaebas : Et Tallitajal Juhan Mahumendi on üks kott rehe juurest koju tulles juures olnud , keda tema oma weiste lauta kõrwale pannud . 
Hans Welsker olema selle kotti ära wiinud ja odrad oma hobuse kätte söötnud . 
Seda olema Hans Welsker ise temale rääkinud . 
Siis teha Juhan Mahumend teda oma kotti wargaks ja lubanud pealegi maha lüüa . 
Kaebduse alune Juhan Mahumend astus kohtu ette ja kostis : Et see kaebdus mitte õige ei olla ja tunnistas , et temal peakottis on üks karniga wäärt odra alumise olnud , mis tema koju tulles üle ukse lauta pannud , aga need olnud tema omadus , sealt olema tema peakott ära warastatud , aga tema ei tea kes selle ära on warastanud . 
Oma sulase Hans Korjuse käest olema tema küsinud : " Kas sina oled selle kotti ära wõtnud , aga sulane ei ole sest midagi teadnud . 
Siis on tema öölnud : " Kes weel minu majasse tule wargale ehk ilma asjata luusima , wottan ma malga ja annan sellele walu . 
Mart Tiiswelt olema ka tema sulase käest usutanud , kas sa tead midagi oma peremehest siis räägi mulle ülesse , ja kusi ka tema poja käest kas tema midagi ehk teab isass rääkida . 
Sulane Hans Korjus astus Kohtu ette ja tunnistas , et se nõnda on olnud ja et ta teda on usutanu ja ka poja käest kusida käskinud , mis peale tema kostnud : Ma ei tea ise midagi , ehk mis ma selle rumala lapse käest pärida wõin . 
Hans Welsker astus kohtu ette ja tunnistas : Tema ei ole Mart Tiisweltile muud midagi rääkinud , kui üksnes seda , et ta kuulnud on , et Juhan Mahumendil peakott on ära warastatud , muud ei ole ta rääkinud ega näinud . 
Mart Tiiswelt astus kohtu ette teist korda ja kaebas : Et tema sulane Juhan Treier olema näinud Hans Welskeri kottiga täna wasto tulema . 
Ka olema Ottu Welsker temale rääkinud , et Hans Welsker on kotti ära wiinud , kus 1 püt odre sees olnud ja Paide ära müünud . 
Juhannes Reinmannile on Hans Welsker seda rääkinud ja weel , et ta ka ühe suurema kotti on näinud Juhan Mahumendil olewat . 
Matr Tiisweldi sulane tunnistas : et ta on näinud Hans Welskeri oma wastu tulewat weike kitsas kott õlal . 
Ottu Welsker tunnistas : Et tema ei ole Mart Tiisweltile kõige wähemat rääkinud . 
Juhannes Reinmann tunnistas : Et Hans Welsker on temale rääkinud , et tema kotti olema ära wiinud ja ka suurema kotti lugu . 
Hans Welsker aga ütleb ennast Juhannes Reinmannile midagist rääkinud olewad . 
Kohtu mõistus sai tehtud : Et midagi tõe tunnistust ei ole leitud jääb Juhan Mahumend ilma süüta , aga Hans Welsker maksab oma tühja juttude eest 3 rubla walla laeka trahwi . 
Peawanema asemik : Jaagub Lunden XXX Kõrwamees : Hans Stember XXX Kõrwamehe asemik : Kaarel Stember XXX Kirjutaja : K.Kuhlberg [ allkiri ] 

</sisu>
</protokoll>
