<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Kaebaja Jüri Jaanson Kiiust kaebab , et Mart Toomingas ja Hans Woorimees Rummust olema isi Paukse koha rentniku Juhan Lullaru kuhja meelega ära kiskunud , ühe lehma tema karja hulgast kinniwõtnud , läbi mudasoo wadades ja lehma Ooba loomade aeda kinniseannud , kust see isi jälle wälja küll peasenud ja nüüd nõuda Juhan Lullaru tema käest heinte kahju ja Toomingas ja Woorimees kumbgi 1 rbl kinniajamise eest ja kui kohut lubasin nõuda , siis pärisiwad kolm rubla . 
I. Kaebataw Mart Toomingas ütleb selle kaebtuse peale : " Mina läksin Hans Woorimehega metsa , et temale hagu anda , siis nägin , et 6 weist sõiwad Paukse kuhja kalla , 5 looma olid eemal ja " Pikanõmme " metsa äärest oli ka loomade kellu kuulda . 
Meie läksime Woorimehega ühes karjapoiste juure , kes kuued põlwede all kaarti mängisiwad ja käskisin neid loomade järel waadata ja wõtsime ühe lehma , kes ka kuhja kallal oli ja wiisime Ooba aeda kinni , läksime ja tõime Paukse peremehe sinna seda lagund kuhja waatama . 
II . 
Kaebataw Hans Woorimees ütleb , et loomad olnud kahes jaus , esimises 5 ja kuhja kallal 6 looma . 
Tema kuhja juure ei olla saanud , Toomingas olla üksi need loomad sealt kuhja kallalt ära ajanud , siis nad läinud seltsis loomadega karja poiste juure , kes juba neile isi teel wastu tulnud ja loomad wastu wõtnud ; siis wiinud nad ühe lehma , mis Jüri Jaansoni jagu olnud , kinni . 
Tunnistusmehed : Kohtukõrwamees Jaan Hawel ja talitaja abimees Jüri Kotkas , kes seda pahandust metsas isi käisiwad waatamas tunnistawad , et nemad on leidnud selle kuhja küll ära kistud olema ; peale kaks leisikat heinu olnud kuhja ümber maas , aga loomade töö ei wõida see mitte olla sest kuhja ümber looma jälgede aset , iga nende roja leida ei ole , heinad oliwad täitsa wärsked ja kuiwad iga ei olnud wihma saanud , mis hiljalt enne oli sadanud ; ühed ainsad looma jäljed on tümast soost läbi tulles järel jäenud ja seegi annab tunnistust , et see loom on sealt wägiwaldselt läbiaetud ehk weetud . 
Kohus mõistis Mart Toominga ja Hans Woorimehe süüdlaseks , sest tunnistusmeeste seletuste ja leiduste järel on nad Toomingas ja Woorimees isi seda kuhja rikkunud ja nende jutud ei lähe ühte . 
Toomingas saab kohe selle teu trahwiks kaheks päewaks puuri pandud . 
Hans Woorimees tuleb järgmisel kohtu päewal oma trahwi 2 päewa puuris wälja istuma . 

</sisu>
</protokoll>
