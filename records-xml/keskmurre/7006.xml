<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Oliwad kohtu korra pärast kohtu majasse kokku tulnud : Kohtu wanem : J. Korkmann Kõrwasmees : J. Freiberg - " - H. Õlbaum 
Kohtu ette tuli Miina Preedik ja kaebas , et Hindrek Eisman tulnud mõisa wäljale ja öölnud mis te wahite seal : Mina tulin koju ja küsisin peremehe Kaarel Borkwelli käest , kas peremees seda on öölnud , tema ütles et ei ole öölnud . 
Mina sõin ja rääkisin teistele , et Hindrek Eisman seda omast peast on öölnud , nõnda Tema tuli toast ja lõi mulle parema käe peale , et minu käsi walutab . 
Hindrek Eisman wabandab ja ütleb , et nemad on wastamisi waielnud ja ütleb et Miina on teda sõimanud ja selle peale sai minu meel pahaks ja lõin temale ühe korra sõrmedega käe peale . 
Tunnistuseks Juula Uuliobill ütleb , et tema sõimamist ei ole kuulnud aga Hindrek Eisman on ühe korra löönud Miina käe peale ja teist korda pidanud weel lööma , mina ütlesin miks sa lõit sina ei tohi enam lüia . 
Kohus mõistis , et Hindrek Eisman maksab 1 rubla Miina Preedikole löömise eest ja 2 rubla Rawa walla laekasse . 
täidetud 

</sisu>
</protokoll>
