<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Kohtu korra pärrast ollid Rawila ja Palwere walla hoones kokko tulnud : Kohtu wannem : Jaak Urgas Kohtu käemehed Rein Wilba ja Madis Wiermann Kirjotaja H.Siimson Tüdruk Madli Härg kaebab : Peremees on teda ära ajanud enne aasta täis saamist , ja ei tahta tema palka wäljamaksta . 
Aasta oleks 1 nädal pärast Maarjapääwa täis saanud ja Neäri laupääw on teenistusest äraaetud . 
Minewa aasta palga kaup olnud 25 rubla raha , pastlid ja suka willad . 
Selle aasta kaup olnud et raha eest wõib riiet wõtta . 
Minewa aasta on samata 5 rubla raha , selle aasta eest on aga 2 N willu saanud . 
Peremees Juhan Ellermann ja tema naene Mai tunnistawad : Minewa aasta tüdruku palga kaup olnud 21 rubla . 
1 rubla on käerahaks kohe kätte saanud , ja pärast on kahele korrale raha antud 10 rubla korraga . 
Selle aasta eest on riide kaup olnud : 15 küünart linast ja 15 küünart takust riiet , 3 N suka willu , pastlid , seelik , kampson , ja kuub 2e aasta peale , et tüdruk näpu ammetid pidanud ja ka käima peal olnud , ei ole wõinud teda teenistuses pidada . 
13 nädalad on aastast puudu jäänud , 2 naela willu on käte saanud , muu palk on saamata . 
Madli Härg ei wõi selle wasto tunnistada , et kaup nenda põle olnud . 
Perewanemad lubawad muud keik tasuda kaubeldud palgast , aga selle puuduwa aasta aja eest jääb tagasi seelik ja kampson . 
Sellega jääb Madli Härg rahu . 

</sisu>
</protokoll>
