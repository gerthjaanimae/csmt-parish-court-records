<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Tuli ette Sömerult Josep Hallikas ja kaebas et peremees Ottu Tamm tema poega kes Josep Luiksi karjpoisiks oli ja Karel Peetersoni kes Jüri Klaasi karjapoisiks oli wäga raskeste peksnud , nönda et möne päewa pärast witsa armid näha olnud mis tema kohtu körwameestele näitanud . 
Peremees Ottu Tamm oli kohtu ees ja ei salganud , et tema karja poissisid peksnud Toomas Hallikat 5 hoopi ja Karel Peetersoni 3 hoopi sellepärast et karja loomadega tema wiljas olid käinud ja tallitaja seda kahju waatamas käinud . 
Toomas Hallikas ütles : et need ei ole tema karja loomad olnud waid Jüri Klasi loomad käinud wiljas mis teise karjapoisi Kaarel Peetersoni hoida olid . 
Toomas Hallika isa Josep Hallikas oli kohtu ees ja ütles et tema poeg ilma süüta peksa saanud kui teise karja loomad wiljas käinud , kui tema kohtu meestele näitanud olnud weel 7 witsa armi tunda . 
Kohtumehed , Mart Tomps ja Toomas Klaas tunnistasid et Toomas Hallikal olnud 7 witsa armi ja Kaarel Peetersonil 3 armi tunda . 
Toomas Hallikas ütles et Ottu Tamm teda 20 korda ja Karel Peetersoni 8 korda löönud ja se kord ei ole ühtigi lojuksid tema wiljas ja heinamaal olnud . 
Tallitaja Jakob Tamm oli käinud kahju waatamas ja tunnistas , et wiljas oli käidud , aga kahju ei ole suremat tehtud waid jälgidest olnud tunda et loomad sees käinud . 
Ottu Tamm ütles et karja loomad käinud 3 korda rukkis 3 korda kaeras 2 korda köigest wiljast läbi kiriku teel , et tema ise ei ole kül igakord näinud waid tema tüdruk Ann Wiitman on Nelipühi laupä köik kahe karja loomad heinamaal näinud . 
Sai teiseks kohtu päewaks poolele jäetud , et köik tunnistused saawad rohkemalt kokku kutsutud . 
Poolele jäetud tulewaks kohtu päewaks . 
Kohtuwanem : allkiri Kohtukörwamees : allkiri Kohtukörwamees : allkiri Kirjutaja : allkiri 

</sisu>
</protokoll>
