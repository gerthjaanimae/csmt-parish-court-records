<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Pealkordlikult ollid Rawwila ja Palwerre valla kohtusse walla hones kokku tulnud : Kohtu wannem : Jüri Ummus Kohtu käemehhed : Hans Härg ja Mik Elts Kirjotaja H.Siimson Rawwila mõisawallitsus kaebab : Suurewälja perremees Hinrek Tint on ülesannud , et teine Suurewälja perremees Hans Arroso on 7mal Mail ööse härjapea heino toonud ja tahtnud need ööse 8-9ma Mail linna wiia , agga temma olla kinni wõtnud , arwata mõisa heinad ollema ja se nattukenne mis Arrosol järrele jäänud olla mõisa heintega ühhe suggused . 
Hinrek Tint tunnistab : Arrosol ei olle mitte Rede seal lakkas heino olnud , egga temma põlle näinud kui ta neid senna toonud , agga Laupääwa hommiko on näinud wankri jäljed ülle põllu küntud maa õue tullewad , agga et Laupääwa õhtu ööse on Arroso walmistanud linna minnema ja lakkast härjapea heina tuustid maha toonud ja wankrile pannud 15 tuusti , on temma tedda kinni wõtnud ja öölnud , minna ei lase neid wia , kust sa need wõtsid . 
Arroso öölnud , ma wõin iggalt poolt saada , ma ostsin . 
Temma on käskind mahapanna ööldes , ma lähen mõisa annan üllesse ja Arroso on lubbanud mahapanna ja on hobbuse eest ärrawõtnud , agga kui temma mõisa läinud on ta ommetegi ikka ärraläinud linna minnema . 
Arroso omma jaggo härjapead mis tal ommal maas olnud on ta süggise jo linna wiinud ja ta on ülleüldse neid koggoni wähe saanud , et neid ei wõinud koggoni ennam järrele olla , arwab need tõeste mõisa härjapead olnud sest Arroso on Rede ööse kotto wäljas olnud . 
Hans Arroso tunnistab : Temmal on ommal härjapead maas olnud , on 2 saado saanud , neist on enne muist linna wiinud 3 tuusti . 
Rede öse ei olle temma hobbusega kotto wäljas käinud , jalla on temma Pikkasöödi saunas käinud ja peale pääwalooja seal weel olnud . 
Need wankri jäljed küntud põllo peal on , kust temma omma aia puid toonud . 
Temma härjapead ei olle mitte lauda lakkas seisnud , waid keldri peal kus luk ees olnud , lauda lakkas on temma neid agga tuusti keerand omma tütrega , 10 tuusti , 10ne naelased , mis nüüd linna wiinud , ühe sülletäie on wassika jäuks järrele jätnud . 
Temma sullane olla ommetigi sealt enne neid heino jo hobbusele ka annud ja wõib teada et need seal olnud . 
Tint tunnistab : 2 korda on H.Arroso enne härjapäid linna wiinud , kahes kohas on kül nattuke maas olnud on saanud agga arwata 2 seljatäit . 
Ja kui Arroso heino wankrile pannud , öölnud naesele temma kohta , lakkugu mo perset , passib mind kui pion . 
Kui temma tedda keelanud minnemast , on naene temmale ninna peale löönud wõtmega ja Arroso isse temma kõrri kinni pigistanud , temma on omma poisi appi hüüdnud , siis on lahti lasknud . 
H.Arroso tunnistab 2 saado on härjapäid saanud neist on enne linna juure wõtnud , agga siiski kewwadeks hoidnud , kuskilt ei olle temma warrastanud , egga olle se ööse hobbusega kotto wäljas käinud , ja Tint on temma naese ka pikali mahalükanud ja otsida temmale allati süüd . 
Sullene Mihkel Püll tunnistab : Ristipäwa õhtu on temma keldri pealikult hobbusele härjapea heino annud , ühe sao wäärt on seal neid heino olnud . 
Kord on enne annud ja perremees keland neid prukimast . 
Nende tunnistuste mööda ei wõi Hans Arroso wargaks arwata , sest et neil wanna wiha waen on teineteise wasto ja et Tint põlle mitte enne näinud kas Arroso härjapead enne lauda lakkas wõi keldri pealikul ollid . 
Kohtu wannem : Jüri Ummus Kohtu käemehhed : Hans Härg ja Mik Elts Kirjotaja H.Siimson 

</sisu>
</protokoll>
