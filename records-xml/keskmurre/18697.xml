<protokoll>
<head>
<vald>keskmurre</vald>
<aeg>xx.xx.1896</aeg>
</head>
<sisu>
1896 a. 5 Aprilli kp . 
tulid Wäetsa walla kohtusse Wäetsa walla liikmed Wäetsa mõisa järel olewa " Jaagu-Hansu " koha omanik Karl Kustase p . 
Wiidoff ja Taawet Reinu p . 
Jürgenson , mõlemad kohtule iselikult tuntud , ja palusid kohut aktiraamatusse üles wõtta nende suusõnalist kaupa , mis järgmine on : Kaarel Wiidoff ehitab oma maa peale , hoowi peale , ühe poe ruumi , nii et ta kauplemiseks sünnis on ; kaupmees TaawetJürgenson ehitab sisse riiulid ja muud , mis seespool tarwis on . 
Kaupmees Jürgenson maksab Wiidoffile poe üüri kakskümmend wiis ( 25 ) rubla aasta , aasta üür peab ettemaksetud saama . 
Poeruum peab walmis olema 1. Juuli kp . 
1896 a. Poeruumi ehituse kulud kuusteistkümmend ( 16 ) rubla maksab kaupmees Jürgenson Wiidoffile ainult siis wälja , kui ta enne kolme aastat poe maha jätab ja ära läheb ; wastasel korral jäewad ehituse kulud ehitaja Wiidoffi kanda . 
Ette maksetud üir kakskümmend wiis ( 25 ) rubla jäeb äraminemise korral wiimase aasta üiriks . 
Kaupmees Jürgenson maksab täna kohe üiriks wiisteistkümmend ( 15 ) rubla , aga puuduwa summa kümme ( 10 ) rubla käesolewa aasta Tetsembri kuu 20 päewal . 
Eespool olewat kaupa lubame mõlemad pooled kindlasti täita . 
Kaup D. Jürgenson / allkiri / K. Wiedoff / allkiri / Wiisteistkümmend ( 15 ) rubla olen Taawet Jürgensoni käest kätte saanud : K. Wiedoff / allkiri / 
Eesistuja M. Sakkeus / allkiri / Kohtumehed T. Somberg / allkiri / J. Klaos / allkiri / Kirjutaja K. Pommer 

</sisu>
</protokoll>
