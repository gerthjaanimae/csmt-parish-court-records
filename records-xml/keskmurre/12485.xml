<protokoll>
<head>
<vald>keskmurre</vald>
<aeg>xx.xx.1870</aeg>
</head>
<sisu>
Kohtu korra pärrast ollid Uemoisa koggukonna kohtuse kokkotulnud Kohtuwannem Hindrek Anton Körwasmehhed Niggulas Rosenbaum , Hans Teppan Kohtu kirjotaja Friedrich Schotter Saula rentnik Freiberg kaebas Arrowalla mehhe Sarrapikko Tönno Tamm peale et temma on omma hobbose , mis Saula moisa heinamaalt pahha pealt on kinni aetud ja enne jo mitto korda seal kinni olnud , pärrast sedda kui temma on järrel käinud ja rentnik mitte kodda ei olle olnud , teisel päwal moisa tallist sallaja ärra winud , wargse wisil ; se talli uks ei olle kül mitte kinni olnud , agga se hobbone seal sees kinni päitsedega . 
Kaebataw Tönno Tamm wastab se peale , temma hobbone on kolm päwa jubba kaddunud olnud siis on temma läinud 4mal päwal mis Pühhapääw olli , Saula moisa kulama ja on selle hobbose sealt leidnud , agga et rentnik mitte issi ei olle koddo olnud ja aidamees pärrinud 25 kop trahwi ja igga päwa eest 25 kop . 
hobbose söötmisse kullo siis ei olle temma sedda mitte tahtnud maksta ja on hobbose weel senna jätnud ; teisel päwal hobbose järrel tulles on temma hobbose leidnud tallist wäljas , üüsna lahti söwad , siis ei olle temma mitte ennam läinud moisa sisse , waid hobbose sealt wötnud , omma päitsed pähhe pannud , ja ärrawinud . 
Pääw enne sedda kui temma on seal käinud siis on teomehhed , nimmelt Tönno Pikker ölnud , et se hobbone on ikka lahti ja immeks pannud et ta ärra ei lähhe . 
Kaebaja wastab : et se hobbone mitte ei olle lahti olnud , teawad keik temma rahwas tunnistada ja issiärranis härgikarjane Jaan Reeto , kelle holeks se hobbone on sööta ja toimetada olnud , ja weel arwab temma et teomees Tönno Pikker kes ka Arrowalla mees , on selle hobbose tallist wälja winud , kui keik teised heinamaal tööl olnud , sest kubja naene kes moisa tagga on niitnud sel aial , on näinud kaebatawad hobbosega ratsa lauda taggant wäljatullewad , ja et se te lauda taggant üksi ülle möisa õue tulleb , siis ei wöi temma sedda hobbost muaialt wötnud ollewad , kui , kas issi tallist tonud ehk kegi teine ; kubja naene on ka peale selle warsti Tönno Pikkeri näinud moisa jurest ärraminnewad . 
Kaebataw on selle hobbosega tullist nelja ärrasöitnud ja tello mis hobbose kaelas olnud kinni pannud . 
Kaebatw wastab ja tunnistab töega , et temma ei olle sedda hobbost kuskilt muialt kui talli taggant lahti sömast leidnud ja ei olle mitte issi egga ka kegi mu tedda tallist tonud , ei olle ka keddagi innimest seal näinud . 
Et Kaebajal se peale tunnistust on , agga praego mitte siin ei olle , siis se kohhus jääb polele tullewaks kohtupäwaks kus tunnistusse mehhed tullewad . 
Polele jänud sest et tunnistus mehhed puduwad . 
On issi ärra leppinud . 

</sisu>
</protokoll>
