<protokoll>
<head>
<vald>keskmurre</vald>
<aeg>xx.xx.1879</aeg>
</head>
<sisu>
Tuli ette : Lohu moisa walitsus : ja kaebas et Ahndo peremees Hans Arno pole mitte Esmaspääw ja teisipääw s.o. 20ma ja 21sel Augustil mõisa wäljale nisu leikama tulnud kui käsk pühapääw antud saanud , waid alles nädali lopetuses Reedi . 
Seepärast olewat nisud wäga pudenenud . 
Moisa walitsus laskis tallitajat ja kohtumehe seda üle waadata need olid seda kahju pool seemet arwanud . 
See asi jäi kogukonna kohtu ülekuulamise alla . 
Hans Arno sai kohtu ette kutsutud ja temal see kaebus ette loetud : Hans Arno ütleb et tema pole mitte käsu wastu pannud , waid kohe kui wäljawaht Juhan Hinnu Teisipääw lõunaaeg käsu toonud , et tal wäga wähe inimesi olnud , saatnud ta oma sulase külase inimesi palkama Kesknädaliks moisa tüki peale . 
Kesk nädal olnud 12 lõikajat walmis ja minemas , aga poole tee pääl moisa minnes , hakanud kangeste wihma sadama , ja nemad tulnud tagasi sest mõisa walitsus ei lasknud mitte peutäit wihmaga leigata . 
Kesknädal sadas wihma kuni õhtuni ja Neljapääw kuni ligi õhtoni see parast pole saanud leigata . 
Aga Reedi oli ilus ilm siis läinud ta jäle 12ne inimesega ja pannud see nisu aegsasti enne õhtut kokko . 
Waljawaht Juhan Hinnu , kes selle leikuse käsu Ahndo peresse pidi wiima sai kohtu ees küsitud , millal käsku annud : tema ütles Teisipääw lõuna aeg s . 
on 21sel Augustil kandsin mina ise käsku ja püha paaw esimest käsku ei kainud mitte mina ise andmas waid palusin üht naest Anu Wälja kes kirikusse minnes sealt mööda läks , ja lubas senna minu eest käsu sisse wia . 
Aga see polnud mitte senna sisse läinud , waid üttelnud surnuaja pääl ühe wabat wana inimesele Mari Alwale kes Ahndo peres elab , kes lubanud käsu kodu wia , aga unustanud seda peremehele ütelda kuni Teisi pääwani , kui wälja wahti näinud teist korda käsku tooma tulewad . 
Tunnistus Tõnis Remming kes Ahndo peres sulane tunnistab kaa , et wabadik Mari Alwa pole mitte enne käsku annud kui wäljawaht teisipääw eemalt tulnud siis üttelnud wabadik : pühapääw andis Anu Wälja minule käsu surnuaja pääl et pidin kodu tooma , aga olen ära unustanud . 
Et nüüd kohtu ülekuulamise järel Hans Arno mitte üksi süüaluseks ei jäänud , waid kaa need , kes mõisa walitseja käsu peale polnud temale pühapääw käsku kätte wiinud . 
Seepärast tegi kohus see otsus : Moisa walitseja tunnistuse järele oli senna 7 wana waka nisu maha külwatud , sai arwatud 2 rubl . 
wak hind , teeb pool seemet 7 rubla . 
See raha sai süüaluste peale mõistetud järgmisel wiisil . 
Hans Arno maksab 3 rubla et ta mitte sel pääwal ei läinud leikama kui käsu sai , wäljawaht Juhan Hinnu maksab 1 rubl . 
50 cop et ta polnud mitte käsku pühapääw kätte toimetanud , Anu Wälja maksab 1 rbl . 
50 cop . 
et polnud mitte oma lubamist täitnud ja käsku Ahndo peresse sisse wiinud ja Mari Alwa maksab 1 rbl et oli surnuaja pääl kuulnud käsu hooletuse läbi ära unustanud üttelda . 
Et mõisa walitsus mitte see otsusega rahul ei olnud ja lubas suuremat kohut nõuda seepärast sai see prottukoll mõisawalitsuse nõudmise järele mõisale wälja antud . 
( Mõisawalitsusele välja antud sel 12mal Oktobris 1879. ) 

</sisu>
</protokoll>
