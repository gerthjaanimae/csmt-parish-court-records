<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Prottocoll № 3. 
Koos olid Wäetsal 4. 
Marzil 1885. 
Peawanem Rein Priidemann I kõrwamees Jaan Madisson II " Rein Tomberg 
9. 
Juula Mihkelten kaebas et tema poeg Juhan on teda kurgust pitsitanud peale selle kui isast jäenud wanu lähkrid katki lõi ja aida ära lõhkus . 
Poeg Juhan ütleb et tema oma ema pitsitanud ei ole muud kui lugu oli nii : Mina lõhkusin aida ära ja ehitan uuesti . 
Senniks käskisin teda oma kraami kirstust wälja wõta et kergem tõsta ja wiisin kirstu reia alla . 
Wanad lähkred lõin puruks , et enam kuhugi ei kõlbanud ja ema hakas sellest riidu ja ei lõpetanud ära kunni meie sõime , siiski augutas tema et isa olla minule palju kraami annud ja n . 
e . 
Mina keelasin teda mittu korda aga tema ütles et tema minu keelates wait ei ole , mina läksin siis sööma laua äärest ja wautasin tema suu kinni teist kätt pea peale ja teist lõua alla pannes . 
Muud ei olnud midagi . 
Jaan Mangmann tunistas et Juhan ei teinud emale haiget sugugi . 
Ema riidles ühte puhku . 
Juhan ei rääkinud kedagi , muud kui wautas suu kinni ja ütles nüüd on suu kinni . 
Ema Juula ütles et temale õigust ei mõisteta ja kohus ei olla muud kui padramise koht ja ei wõtnud poja Juhani lepitust wastu kui Juhan teda palus . 
Ei luba Juhani laual sööma hakata aga sealt ära minna . 
Poeg Juhan ütles et tema wõib seal olla ja mina annan temale keigist asjast kuida temal waja , aga seda ma ei luba et ta siis sellest mis mina annan , teise pojale wiib . 
Kohus soowis ka lepitust , ema ei wõtnud wastu . 
Kohus mõistis . 
Juhan Mihkelten maksab 3 Rubl . 
walla laeka trahwi wt oma ema külge kätt on pistnud ; aga ema Juula 24 tundi puuri , et riiu alustaja kodu on . 
Kuulutud- täidetud 3 Rubl ja 24 tundi . 
Peawanem : R. Priidemann XXX I - J. Madisson XXX II - R. Tomberg XXX 

</sisu>
</protokoll>
