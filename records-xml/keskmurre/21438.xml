<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Tohise mõisa walitsus kaebab et Jakob Roosimägi olla Sepa sauna põllu pealt rukki ära lõiganud , ilma mõisa walitsuse loata kus mõisa poolt üks wak ruki seemet olla antud saanud . 
Jakob Roosimägi saab ette kutsutud ja tunnistab et temal senna Sepa sauna koha peale minnes ei olla rukist ees olnud , ta olla isi söödi põlluks teinud , ja seeme ostnud ja maha teinud . 
Üks wak rukkid olla tema küll mõisa poolt saanud , aga see saand pärast tema palgast maha arwatud . 
Ja kui mõisa walitsus teda sealt ülewel nimetud koha pealt Jüripäeva aegus ilma etteütlemata ära ajanud on Jakob Roosimägi kolm kord selle rukki pärast palunud et mõisawalitsus temale tema rukki seemne ja töö ära maksaks aga teda ei ole kuulda wõetud , waid on uksest wälja aetud saanud , selle pärast on Jakob Roosimägi selle rukki ära lõigand , walla talitaja loaga maha olnud tehtud üks wana tünder , ja on sealt saanud kuus uut wakka rukkid . 
Jüri Tursu nüüdne Sepa sauna peremees kaebab selle pärast kohtu ees et tema olla mõisaga kauba teinud et temal Sepa sauna koha peal pidand rukkis ees olema , aga Jakob Roosimägi lõigand selle rukki ära ja tema jäänud sest ilma ja pidada seeläbi kahju kandma , jörgmiseks maha tegemiseks olla mõisawalitsus seemne annud . 
Mõisawalitsust sai kohtu ette tulla palutud ja saatis esimehe käsu peale üks sedel mis läbi tunnistadi et Jakob Roosimägi üks wak rukki seemet olla saanud . 
Teise käsu peale saatis mõisaswalitsus kirja ilma aasjaliku seletuseta , et kohtu käsu wastu ei panna . 
Kolmandama käsu peale ei saatnud kirja ega tulnud seda asja seletama . 
Sellepärast olli walla kohus Hahenrichti kohtu läbi sunnitud seda otsust ilma mõisa walitsejateta tegema . 
Kohus mõistis ja tegi otsuseks et Jakob Roosimägi oli rukki maha teinud ise oma seemnega , ja mõisawalitsus seda temale ei maksnud sellepärast jääb selle rukki omandajaks . 
Jüri Tursule peab aga mõisa walitsus tema kauba järel rukki maksma mis seal koha peal ees pidi olema aga ei olnud . 
Peale seda maksab mõisa walitsus 3 rbl Tohiso walla laeka et kolme kohtu käsu wastu pannud 

</sisu>
</protokoll>
