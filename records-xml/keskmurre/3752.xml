<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Jüri Jürrison Suurest-Kõppust astus kohtu ette ja Kaebas , et tema repsi talu rentniku Hans Laar naene Mari Laar kui rentniku wend Jaan Laar tema wastu wäga riiakad ja ropud ja tedat kui talu omaniku enam rahulikult elada ei lasknud . 
Ühel päewal lasknud tema walmis hööweltud saarepuu ratta põijad tarre kujuma wiia , kus Karl Diedrihsohmist ütlenud , et üks pöiv asju wisatud , mis maksab neid tarre põletada wiia , et sääl muud inimest pole sellkorral tares käinud kui Hans Saare naene , kellel tema tähendanud et põija ahjuwisanud , kes aga pahandama hakanud kui ütlenud , et ta tarre pole saanud naid muido üle ukse sisse waatnud ka teda ära aeanud üteldes " mine ära " . 
Seepeale ütelnud Jaan Saar " Mina põletan kõik ära mis sa mulle wõid teha , see on peremehe käsk " ka lubanud Jaan Saar tema / Jürrisson'i / hobusa kui tütruku Ann Riesenberg'i püssiga maha laske , kui palus et kohus tema rentnikul Hans Saar ' el kohuseks teeks et Jaan Saar eestulewal Kevadil Repsi talust äraaetud saaks . 
Hans Saar Suurest-Kõppust Upsi talu rentnik wastas Kui oma naese asemik , et tema naene ei olewat midagit pöida ahju wisanud ka mitte Jüri Jürrissoni äraaeanud , Jüri Jürrisson olewat aga küll tema naist hirmutanud kes praegu haige olewat . 
Küsimiselt andis weel Hans Saar wastuseks et tema küll Jaan Saar'e on ära põletada käskinud mis asju ümber on , sest Jüri Jürrisson kannud rehte aeg puid ahju peale kuiwama . 
Jaan Saar Suurest-Kõppust wastas küsimiselt : Üks ratta põid olewa ashju wisatud olnud , mis peale tema küll ütelnud ma wiskan nad kõik ahju ja põletan ära sest peremees Hans Saar käskinud teda ära põletada mis ahju ümber on , hobust ja tütrukud ei olewat tema mitte maha tõutanud laske . 
Karl Diedrichsohmidt Suurest-Kõppust tunnistas : Tõnis Kaho wiinud ratta pöide tarre Kujuma ja ütelnud Kui teistkorda wiima läinud " mis see maksab wiia üks pöid juba ahju wisatud ja tema Driedrichsohmidt naene Ell olewat näinud kui rentnikunaene Mari Saar tares olnud , seepeale küsinud Jüri Jürrisson rentniku naese käest Kas ta tares käinud , kes ära salanud üteldes , et ta koogigi pole saanud weel wähem tarre , pärast ütelnud aga et ta üle ukse tarre waotnud . 
Jaan Saar lubanud aga kõik pöijad ahju wisata kui Kõik ära põletada mis tarre tuuakse üteldes mis saa wõid mulle teha see on peremehe käsk , ka taluisa hobusa lubanud püssiga maha laske kes silla peal olnud Kui Jaan Laar metsast kodu tulnud , Tütruku maha laskmist ei olewat tema kuulnud . 
Tõnis Kaho Suurest-Kõppust tunnistas : Tema wiinud pöide tarre ahju siin kohta seina äärde kuiwama ja Kui teist Kord tagasi läinud olnud üks pöid ashju wisatud , mis ta töötanud , seepeale küsinud Jüri Jürrisson rentniku naese Käest Kas tema on ahju wisanud , rentniku naene ütlenud aga Jürrissonile " teie olete ise wisanud " . 
Andres Rosenberg Suurest-Kõppust tunnistas : Tema muud ei täädwad silma nägu olewat weike Kui Kuulnud et Jaan Saar ükskord taluisa Jüri Jürissoni hobust ähvardanud püssiga maha laske . 
Mari Juhham Suurest-Kõppust tunnistas : Jaan Saar lubanud Kõik pöijad ärapõletada mis ses on , perenaene ütlenud Jüri Jürisonil : mis saa sest uksest hoiad mine , Kasi ära . 
Liesu Saarepera Suurest-Kõppust tunnistas : Jaan Saar ütelnud mis ees on põletan ära ja wiskan ahju , see luba on mull juba minewal aastal antud Kõik ära põletada , perenaene ütelnud Jüri Jürrissonil : mine ära sull pole selle uksega asja . 
Toomas Bergmann Pujatust tunnistas ennast muud midagid Kuulenud olewat kui Jaan Saar ähwardanud Küllkõik ahju pilduda mis ees on . 
Anu Riesenberg Suurest-Kõppust andis küsimiselt wastuseks et Jaan Saar lubanud teda püssiga maha laske , seepärast et tema akna luugid Kinni pannud Kui ähwardanud püsti käega lüija üteldes täna et saa ilma jäid , Muust asjast tema ei täädwat . 
Otsus : Hans Saar lähab oma tunnistuse põhjusee et Jaan Saaret on luba annud kõik ära põletada , 48 tunnis wangi , Kui walitseb oma naist et edespidi enam talu isaga Jüri Jürrissoniga ei tülitse ja laseb Jaan Saare eestuleval Kevadel oma teenistub ära . 
Jaan Saar saab aga 25 witsa hoopi põletamise kui püssiga laskmise ähwardamise eest . 
See otsus sai Kuulutud mis peale Jaan Saar appelatsioni edasi Kaebamiseks nõudis , temal ka Kohe wälja antud sai ja Hans Saar ka edasi kaebata lubas . 
Pääkohtumees Andres Ekbaum [ allkiri ] Kohtumees Peter Bergmann [ allkiri ] Kohtumees Peet Amann [ allkiri ] Kirjutaja [ allkiri ] 

</sisu>
</protokoll>
