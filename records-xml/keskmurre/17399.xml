<protokoll>
<head>
<vald>keskmurre</vald>
<aeg>xx.xx.1887</aeg>
</head>
<sisu>
Protucoll ₦ 15 Koos olid 18 Dets. 1887. peawanem R. Priidemann J. Madisson J. Matiisen 
Mart Martjaak kaebas et Jaan Liiwländer on ütlenud et tema ise olnud Liiwlandil küünis ja hobune olnud küüni kallal . 
Jaan Liiwland ütleb : Mina ütlesin Martjaagule : Sinu hobune on minu küüni kallal käinud ja tema waidles tagasi ja ütles : kus ma siis ise olin kui minu hobune sinu küüni kallal käis ? 
Mina ütlesin , noh , siis olid sina ise küünis , sest seda ma tean selgesti et tema hobune minu küüni kallal käis . 
Ka astus Soontaguse karjane M. Müller kohtu ette ja rääkis : Mina olin oma karja hoidmas Wäetsa piiri ääres ja Martjaak tuli senna ja hakas käratsema et mina olla tema heina kuhjad oma loomadega ära söötnud . 
Mina ütlesin et just täna olid ühed loomad sinu kuhja kallal aga ega mina tea kelle need olid . 
Üks lühikese sabaga punnik lehm , kell kaelas , oli seal ja karja poisi nägin kaugelt ja ei tunne teda . 
Liiwlanderi karjapois Juh . 
Jürjens tunistas et tema on siis just haige olnud kui Martjaak kodu seda juttu rääkinud et Liiwländre loomad tema kuhjade kallal käinud . 
J. Liiwlander tunistab : Siis käinud üks tütarlaps loomade juures ja selle pärast olla see Martjaagu kaebtus wale , nenda samuti Soontagase karjatse tunistus . 
M Martjaagu naene Krõõt astus ette ja tunistab et tema ise aias neid Liiwlandre lammaid , üks kord härjapää hädalise pealt teine kord linade pealt ära . 
Nüüd ei leidnud naad kumbgi enam asjalisi asju ja kohus küsis kui suureks naad omad saadud kahjud arwawad . 
Et keegi walla ametnik ega ka wõeras tunistust , nende kahjusid pole näinud selle pärast andsiwad wastastiku oma kahjud üle . 
Tallitaja abim . 
J. Parkal oli näinud kuhjasid ja küüni waat oli sugu kuhjad söödud olnud aga seda ei tea kes söönud . 
Esi otsa arwas J. Liiwländer et 23 rubla eest kahju saanud aga andis üksikult üles : 
6 siga kartuhw . 
käinud 6 Rbl . 
kaks akjalga rukid 3 Rbl . 
kaks siga kartuh . 
2 Rbl . 
14 lina auku tuustitud 14 Rbl . 
hobune heina küüni kallal käinud 1 Rbl . 
6 siga 10 kord heinamaal käinud 6 Rbl . 
Esi otsa arwas M. Martjaak et tema 10 Rbl . 
eest kahju saanud . 
Andis aga Liiwländeri järel oma rehnung nagu : 
5 akjalga lõhutud 5 Rbl . 
4 siga kaeras käinud 5 Rbl . 
Kolm siga kartuhw . 
käinud 3 Rbl . 
wasikad erneste kallal käinud 120 kop . 
kolm wasikast heina tüki ära söönud 9 Rbl . 
30 lammast kaks kord härjapää pääl käinud 30 Rbl . 
Weised heina kuhja ära söönud 225 kop . 
Kohus mõistis : Et sell loul oma sulased tunistajaks , ja nende üles antud summad suuremad on kui kog . 
kohus mõista wõib , sellepärast jäeb see läbi katsumine ja otsuse andmine kihelkonna kohtu hooleks . 
Peawanem : R. Priidemann XXX J. Madisson XXX R. Tomberg XXX J. Matisen XXX Kirjutaja K. Türk / allkiri / 

</sisu>
</protokoll>
