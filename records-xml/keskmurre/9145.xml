<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Kogukonna kohus 13. Märtsil 1882. 
Kohtu pääwa korra järele oliwad koos : Kohtu wanem : Jüri Tomson XXX Kohtu kõrwamees : Juhan Kerem XXX " " " Jaan Weber XXX Mart Grossberg astus kohtu ette , kaebas , et Rein Weiermann teda minewa kewadil enese teenistusse kaubelnud , temale aasta palgaks 25 rbl . 
raha ja riided ( mis kohtu poolest 14 rbl . peale saiwad arwatud ) anda lubanud . 
Sellest palgast olla tema 5 rbl . 
raha ja mõned riided kätte saanud , mis kõigis kokku 9 rbl . 
wälja teeb . 
Suuremat osa palgast ( 30 rbl . ) ei pea aga Rein Weiermann temale mitte enam tahtma wälja maksta . 
Peale selle olla Rein Weiermann teda 8. kuu teenistuse järele enne Jõulu pühi oma juurest ära ajanud . 
Tema ei tea midagi süüdi teinud olema , et tema palka wõiks ära wõtta . 
Rein Weiermann , keda kohtu ette kutsuti , ütles , et tema üksnes selle tingimisega Mart Grossbergile nii palju palka lubanud , kui Mart Grossberg temale tugewa mehe wiisil igal pool tööd teeb , seda ei olla aga Mart Grossberg mitte teinud ; tema wõida Mart Grossbergi tööd nii palju arwata , et ta iga terwe pääwa töö asemel ⅔ pääwa töö olla teinud . 
Mart Grossbergil käia lange tõbi peale ja niisugustel aegadel olla ta elu maja paha haisuga sagedaste ära rikkunud . 
Peale selle olla Mart Grossberg temal palju terweid töö päiwi ärawiitnud , mis Rein Weiermann üks aawalt nimetas . 
Kohus küsis Mart Grossbergi käest , kas tõsi olla , mis Rein Weiermann rääkinud . 
Mart wastas , et mõned neist nimetatud pääwadest tema küll olla ärawiitnud , aga palju päiwi olla Rein Weiermann nimetanud , et ima asjata temale süüdi otsida . 
Kohus käskis neid oma keskel isi ära leppida . 
Sest ei tulnud midagi wälja . 
Mõistetud ja sellsammal ülemal nimetatud pääwal ette kuulutud : Need pääwad , mis Mart Grossberg Rein Weiermanni üles andmise järele on ära wiitnud , saawad palgast maha arwatud , 50 Kp . 
pääwa eest , summa 6 rbl 50 Kp . 
Peale selle , et Mart Grossberg mõned söögi wahed ehk tunnid , haiguse ja muu juhtumiste läbi weel ehk wõib ärawiitnud olla , siis arwab kohus nende eest weel 4 rbl 50 Kp Mardi palgast maha , nõnda et Rein Weiermannil kõigis kokku 11 rbl . 
kahju tasumiseks wälja tuleb . 
Teiseti kohus aga mitte enam ei wõi teha , sest et Mart Grossberg oma töö tegemise poolest Türi kiriku wallas , kui kaunis tubli töömees , mittu aastat juba tuttaw on . 
Kohus mõistab , et Rein Weiermann puuduwat palka 19 rbl . 
peab ära maksma . 
Rein Weiermann ei olnud selle otsusega rahul , nõudis protokolli wälja , et ülemasse kohtusse minna , mis antud sai . 
( Rein Weiermann ei kaebanud mitte edasi , waid täitis kohtu otsust seega , et ta Mart Grossbergile ta palga wälja maksis . ) 
Kohtu wanem : Jüri Tomson XXX Kohtu kõrwamees : Juhan Kerem XXX " " " Jaan Weber XXX 

</sisu>
</protokoll>
