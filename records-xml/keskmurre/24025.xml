<protokoll>
<head>
<vald>keskmurre</vald>
<aeg>xx.xx.1879</aeg>
</head>
<sisu>
Prottokoll sel 4mal Aprilis 1879 Koos olid kohtu Peawanem Jaan Saarmann Jaan Saarmo Jaan Kreeps Kirjutaja H. Saarmo 
№ 7. 
Kohtu ette astus Liisa Koff ja kaebas : Et tema on siis , kui tema mees on ära surnud , oma poja Johanile 22 weise looma , 6 hobust ja 600 Rubla raha annud ja peale selle weel kõik muud kraamid , mis kokku takseritud 1059 Rubla hõbedat wälja teeb ja et tema poeg on need loomad ja hobused aegamöda wähemaks müünud ja se 600 Rubla hoopis ära raiskanud ja põle temale mitte se 1059 tagasi maksnud . 
Johan Koff astus ette ja ei salganud seda mitte ära ja ütles , et temal muud raha midakist järel ei ole , kellega ta oma ema wõlga maksta wõib , kui se warandus , mis ema ise ka teab , se on 13 weise looma , 3 hobust , 6 siga 7 Tst . 
Rukid 10 Tset . 
Odre 7 Tset . 
Kaeru ja 2 Tset . 
Lina seemid ja peale selle weel kõik muu maja kraam ; kui tema ema lubab seda ülemal nimetud warandust osjooni wiisil ära müüa , siis nendega lubab tema oma ema wõla ära maksta . 
Nemad lepisid selle modiga ära , et Johan Koff müüb priitahtlikult walla walitsuse üle watamise all , kõik oma ülemal nimetud waranduse oksjooni wiisil ära , ja sellega maksab oma emale 625 Rubla tagasi ; aga mis oksjooni rahast üle 625 Rub . 
peaks sisse tulema , maksab Johan Koff sulaste palgad ja mis weel peaks üle jääma , se jääb kõik Liisu Koffi poja Johanile . 
On ka täidetud . 
Kirna walla kohtu nimel : Jaan Saarmann XXX Jaan Saarmo XXX Jaan Kreeps XXX Tunnistuseks kirjutaja H. Saarmo / allkiri / 

</sisu>
</protokoll>
