<protokoll>
<head>
<vald>keskmurre</vald>
<aeg>xx.xx.1897</aeg>
</head>
<sisu>
1897 a. 14 Märtsi kp tulid Wäetsa walla kohtusse Wäetsa walla liige Ann Mikow ja Kirna walla liige Jaan Hansu p . 
Kruusman , mõlemad kohtule iselikult tuntud , ja palusid kohtu akti raamatusse üleswõtta endi suusõnalist mahategu , mis järgmine on . 
Ann Mikow annab oma talukoha " Sepa " , mis Wäetsa mõisa järel on , Jaan Kruusmannile rendi peale 10 aastaks , 23 aprilli k . 
p . 
1897. arwates . 
Rendiwõtja wõtab rendiandja käest wastu järgmised koha peal olewad ehitused : 1 eluhoone , 1 karjalaut , 3 aita , 4 heinaküüni ja 1 köök . 
Need hooned peawad rendiwõtja poolt korralikult hoitud saama ja , kui tarwis , parandud saama , materjali selle tarwis , peale õlgede , saab rentnik rendiandja käest . 
Talukoha eest maksab rendiwõtja iga aasta sada kolmkümmend / 130 / rubla kahel tähtajal ette , nimelt 23 aprillil ja 23 oktoobril , igal terminil 65 rubla . 
Nimetud rent peab igakord Wäetsa walla kohtu ees maksetud saama . 
Rendiwõtjal on õigus iga aasta 25 juulil ennast lahti lüia koha pidamisest järgmise ökonomia aasta peale . 
Kui rentnik kontrahi tingimisi ei täida , siis wõib rendiandja teda enne 10 aastat kohast lahti ütelda . 
Rendiwõtja on kohustatud nii mitu sülda küla , kiriku ja posti teesi parandama , kui " Sepa " koha peale walla walitsuse jaotamist mööda on arwatud . 
Rendiwõtja ise wastutab ise asja kohaliste wõimuste ees nende teede korraspidamise eest . 
Rentnik peab iga aasta 1 / 5 jägu kõigest põllust talwe wilja all pidama , aga kui koha ära annab , ei tohi tema mitte rukkid senna wälja peale külida , mis wastu karjasmaad on . 
Rendiwõtja kohus on koha piiri märgid ja rajad korral pidada , niisama ka koha peal olewad ajad ja kraawid ja koha heinamaad uuest wõsandikust puhastada . 
Ilma rendiandja lubata ei tohi rentnik metsa raiuda , niisama ei ole temal õigust heina , õlga , loomatoidu rohtu ega sõnnikut ära wõerandada . 
Kütmiseks saab rentnik rendiandja käest hagu teha , niipalju , kui tarwis , aga sealt kohalt , kust talle rendiandja näitab , peale selle saab ta koha karjasmaalt turwaid , kust ta neid ise peab lõikama . 
Kahjud , mis rahe , tule ehk teise õnnetuse läbi sünniwad , kannab rentnik ise . 
Rendiandjal on õigus iagal ajal koha olekut järel waadata . 
Koha äraandmise korral peab talwewili külitud olema , aga kõik sel aastal , mill koht ära antakse , ülesküntud saama sõnniku , mis mitte põllu peale ei ole weetud , jätab rentnik kohale ilma mingisuguse maksuta . 
Peale nimetud kohuste täitmise on rendiwõtja kohustatud kihelkonna Luteri usu waimuliku ammetnikudele kihelkonnas pruugiks saanud korra järele palka maksma , niisama peab ta ka kõik koha maksud maksma , nagu " dessätini " , jaama ja muud niisugused maksud , mis praegu koha peal on wõi edaspidi peale pandud saawad . 
Koha rentimise õigust ei tohi rentnik teisele müia . 
Käesolew mahategemine sai pärast aktiraamatusse kirjutamist pooltele ette loetud ja nende poolt alla kirjutatud . 
Jaan Kruusman ei oska kirjutada , tema palwe peale kirjutas alla P. Reman / allkiri / Ann Mikow ei oska kirjutada , tema palwe peale kirjutas alla An Ningberg / allkiri / 
Eesistuja A. Ehrenwert / allkiri / Kohtumehed A. Nipper / allkiri / M. Prant / allkiri / R. Krusberg / allkiri / Kirjutaja K. Pommer 

</sisu>
</protokoll>
