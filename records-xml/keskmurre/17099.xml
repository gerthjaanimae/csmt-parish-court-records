<protokoll>
<head>
<vald>keskmurre</vald>
<aeg>xx.xx.1894</aeg>
</head>
<sisu>
Rendikontraht . 
Tänasel päewal on alltähendud kontraht Hans Essensoni ja Tõnno Kingisepa wahel maharägitud ja kindlakstehtud § 1 Hans Essenson rendib oma Saunasaare koha Immawere vallaliikme Tõnno Kingisep kätte ühe aasta peale wälja kõige põldude , heinamaade ja karjamaadega ning hoonetega , millest omanikule tagasi jäeb tema pruukimiseks majas elamise õigus , wana ait , põllud , kaks wakkamaad , teine rukki kõrrest ja teine odra kõrrest , ja heinamaad üks siil mõisa seatu luhta ja lehm karjamaal käija . 
Selle koha eest , mis siis Tõnno Kingisepa kätte jäeb , maksab tema iga aasta 120 rubla renti ( ükssada kakskümmend rubla ) ja kui kumbaltki poolt 25 Julil ülesööldud ei saa , käib see tingimine aastalt teise peale edasi . 
§ 2. 
Kõik selle Saunasaare koha peale tulewad awalikud orjused kannab rentnik , aga koik raha maksud selle koha eest kannab omanik . 
Koha renti maksab rentnik ette 1 Märtsil esimese poole ning 1 Oktobril teise poole . 
§ 3. 
Koht peab nii peetud saama , et omanik sellega rahul on ja ära andmise korral , praeguses olekus jälle tagasi antud saama . 
Tarwilikud ehitused teeb omanik , aga mis tuulest lõhutud saawad kattused , parandab rentnik , koha aijad parandab rentnik , aga kui uusi tarwis on , annab omanik lattid . 
§ 4. 
Rentnikul ei ole luba rohkem linu maha külida kui 2 1 / 2 wakamaad ning koha pealt põhku wälja anda ning müüa . 
Rendi peale maksis Tõnno Kingisep Hans Essensoni kätte kümme rubla wälja . 
Rendi aeg algab 23 Aprilist 1894 peale . 
Rendiandja Hans Essenson / allkiri / Rendivõtja Tõnno Kingisep / allkiri / Et Rendiandja Hans Essenson ja selle wõtja Tõnno Kingisep kohtule tuntud on , nemad selles kontrahtis neile ette loetud tingimisetga rahul on olnud ning sellele omad nimed oma käega allakirjutanud ning see kontraht wallakohtu sead II jao § 282 põhjusel N 1 all akti raamatusse sisse kirjutud saab seda seeläbi Adawere kogukonna kohtu poolt õigeks tunnistud . 
Eesistnik H. Kors / allkiri / Kirjutaja Johannson / allkiri / 

</sisu>
</protokoll>
