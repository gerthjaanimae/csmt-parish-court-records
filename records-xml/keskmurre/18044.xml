<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Protucoll № 10. sel 5. Septembri kuu pääwal 1888 Koos ollid kohtu pea wannem : Peeter Somberg , Kõrwamehhed : Mart Limberg ja Jakub Weber . 
9. 
Tütruk Ewa Iberg kaebas kohtusse , et tema ollema kewadi Juhan Kandelinile tüdrukuks kaubelnud ja pidand palka saama : 10 rubla raha , üks pallito , üks poolwillane jaki , 12 küünart linnast ja 12 küünart takust riiet , üks takune seelik ja 2 leisikat willu . 
Nüüd on temma juba 4 kuud ärra teenind ja nii haigeks jäänud , et mitte wõimalik ei olle ennam aastad täis teenida . 
Selle 4 kuu teenistuse kohta on temma aga keigist 4 rubla palka saanud , ja se on wäga wähe , temma nõuab weel palka juure nii kui kohus mõistab . 
Juhan Kandeliin tunnistas tütruk Ewa Ibergi kaebtuse õige ollewad ; aga teenigu aasta täis , siis saab palga kätte . 
Kui mitte siis toogu tohtri käest tunnistuse , et ta mitte teeni ei wõi , maksan weel juure , kui ta seda mitte ei tee , ei maksa kopikut enam juure . 
Kohtu otsus jäi teiseks kohtupääwaks , sellepärast et Ewa Iberg peab Kreisi tohtri käest tunnistust tooma , kas ta on terwise poolest teenistuse kõlbuline wõi mitte . 
Kui Ewa Ibergi kaebtus õige on , maksab J. Kandelin tütruku pääwa . 
Kuulutud . 
Kohtu peawannem : Peeter Somberg XXX Kõrwamehed : Mart Limberg XXX ja Jakob Weber XXX Kirjutaja : T. Necks / allkiri / 

</sisu>
</protokoll>
