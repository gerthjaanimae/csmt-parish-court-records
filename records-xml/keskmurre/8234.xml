<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Kaebaja Mari Waher Rummu rannast kaebab et sealt külamees Jüri Kuusmann on öösel tema akna eest ära tõstnud ja sisse kippunud . 
Kui ta teda nimepidi taplema hakkanud , pannud akna siis lohakile jälle ette ja jooksnud pimedusesse . 
Teinekord läinud ta sinna , sest Jüri Kuusmann on sell päewal karjakordas olnud ja Mari Waheri lehmi ei ole ühti koju aetud ja küsinud ukse pealt : Karjatsed , kus teie mu lehmad olete pannud , selle peale tulnud Jüri Kruusmann ja löönud teda 2 korda wäga waljuste . 
Kaebataw Jüri Kuusmann wastab esimise kaebtuse peale , et tema ei olla mitte Mari Waheri akna taga öösel käinud , ega ei ole seda jutu kuulnudgi . 
Teise kaebtuse peale wastab , et Mari Waher on teda sõimanud , üteldes . 
Kus teie karjatsed sindrid ja sead mu lehmad olete pannud ; selle peale lõin teda 2 korda . 
Wastastiku waidlustest selgus , et Jüri Kuusmann enne mittu ööd toas Mari Waheri juures , kes lesk , olla ta juure tikkunud ; kui seda ei ole sallitud , kippunud ta aknast sisse . 
Kohus mõistis , et Jüri Kuusmann maksab 2 rbl trahwi walla laekasse öösele hulkumise pärast ja Mari Waherile 4 rbl kahe hoobi eest . 
Tähenduseks : Jüri Kuusmann palub seda raha Mari Kuusmanni käest wõtta , kellelt tal saada on . 

</sisu>
</protokoll>
