<protokoll>
<head>
<vald>keskmurre</vald>
<aeg>xx.xx.1891</aeg>
</head>
<sisu>
Kontraht . 
See kauba kontraht on täieliku läbirääkimise ja wastastiku kauplemise peale Kiwilo walla Katko koha omaniku Abram Einsoki ja rentniku Jaan Otseppa wahel tehtud 01. jaanuaril 1891a . järgmiste tingimistega : 1. 
Jaan Otsepp wõtab Abram Einsoki käest Katku talu koha , mis Kiwilo wallas , oma kätte rendi peale ühe ainsa aasta peale 23 aprilli kuu päewast1891a . kuni 23 aprillini 1892a . kõigi nende rajadega , mis selle koha pärast on , aga Sootsa aiad saawad küllest ära wõetud . 
2. 
Rentnik Jaan Otsepp maksab Abram Einsokile selle nimetatud Katko koha eest 86 ( kaheksakümmend kuus ) rubla renti aastas ja nõnda , et 43 ( nelikümmend kolm ) rubla maksab nüüd märtsi kuus 1891a . juba ette ja teine pool saab tulewal aastal s.o. 1892a . märtsi kuu hakatusel maksetud . 
3. 
Rentnik parandab hoone kattuksed ja teeb kõik aiad terweks , nii palju kui koha omanik puid annab aga Sõeru aed wastu Kingseppa jääb see aasta tegemata . 
4. 
Ahju tarwis laastab rentnik hagu küttuseks takka heinamaalt ja saab üks pool sülda puid , ilma lubata ei tohi rentnik jämedaid puid raiuda rohkem kui lubatud on . 
5. 
Õlgi ega heinu ei tohi rentnik müüa . 
5 ( wiis ) looma peab ületalwe pidama sõnnikut tegemas , põllud peab korralikult harima ja rukki seeme peab õigel ajal ja heaste maha tegema . 
6. 
Rentnik leikab mõisas üks waia wahe rukkis ja üks waia wahe sui wilja , et siis on luba loomi mõisa karjamaal pidada . 
Üks tündri maa on lubatud rentnikul heinamaad wälja anda ehk teistele rentida . 
8. 
Rentnik täidab kõik walla käsud , mis selle koha peale tulewad , teeb kiriku päewa ja sillutab maanteed , nii palju , kui selle koha peale on arwatud . 
Koha andja : Abram Einsok Koha wõtja : Jaan Otsepp Seesinane kauba kontraht on Peningi walla kohtu poolt kinnitud 1. märtsil 1891 aastal . 
Kokkuleppijad on kohtule tuttawad kui ka siin wallas elustajad . 

</sisu>
</protokoll>
