<protokoll>
<head>
<vald>keskmurre</vald>
<aeg>xx.xx.1881</aeg>
</head>
<sisu>
Astus ette Lokkutalt Willem Raudsep ja tema tütar Kaij selle asja pärast , waata protokoll № 21 , 1880 aastal . 
Kaij Raudsep ütleb ennast sel öösel kui Mari Raudsepa raha on ära kadunud , Mari Raudsepa sängi ees laastude peal maganud . 
Kai Raudsep tunnistab , et tema olla oma suise teenistuse eest 3 rbla saanud , ja selle rahaga ühe rättiku Jõulu laada aeges 120 kop eest ostnud ja wennanaise Wio käest jõulu kinkiks ühe teise weikse rättiku saanud . 
Joosep Raudsep arwab , et se Mari Raudsepa raha teiste käes ei wõi olla , kui Willemi naese Anne ja tema tütre Kaie käes , ja kui naad põle seda wõtnud , siis on naad ometegi teda ära põletanud . 
Kohus mõistis Joosep Raudsepa tunnistuse peale , et see nõnda õige on kuida tema tunnistab , et Ann Raudsep peab oma tütre Kaiega Mari Raudsepa raha 11 rubla 30 kop ära maksma , sest et nemad olla Mari Raudsepa , kes wana waene inimene on ise sügise oma juure korteli toonud . 
Mõistmise kuulutud Ann Raudsep lubab seda raha oma tütrega maksta . 
Pea kohtumees Aadu Sengbusch XXX Kõrwasmehed Rein Rick XXX Kustas Silbermann XXX Mõistetud ja mõistmised lubatud täita . 

</sisu>
</protokoll>
