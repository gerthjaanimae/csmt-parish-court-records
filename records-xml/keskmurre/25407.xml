<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Astus kohtu ette Tohise mõisa Kärnäri naene Wilhelmine Wenzel ja kaebas , et tema lasknud Kohila metsavahi naese , Marja Guutmanni ühe linase kanga kududa , Wilhelmine Wenzel on temale andnud , lõngu 15 naela , kangas pidanud 23 pasmast lai ja 48 1 / 2küünart pitk üles kääritud saama . 
Kangas olla aga walmis saades 20 pasmast lai ja pitk 42 küünart ja üks korter , ja wäga sandiste kujutud , tema ei wõida seda wiisi lepida ega seda kangast wastu wõtta . 
Sai ette kutsutud Marija Guutmann , tunnistab et tema seda kangast kudunud olla ja on need lõngad ise Tohise mõisast ära wiinud , ja Wilhelmine Wenzel olla käskinud 47 1 / 2 küünart pitk ja 23 pasmast lai ülesse käärida aga lõngad põle mitte nii laia walja annud , tema on sellepärast pidand 22 pasmast laia panema ja olla ühe ...... omast käest juure panema Wilhelmine Wenzeli oma käsu peale ka lõngad olla wäga sandid olnud wäga palju katgi läinud põle wõinud seda kangast paremad saada . 
Kohtu üle kuulamisel pakkus Marja Guutman selle riide küünrast 18 kop . 
ja tahtis seda kangast ära osta selle pärast et tall wigasi olla . 
Aga kaewaja ei wõtnud pakkumist wastu ei wõinud meie midagi mõista , sai see asi auuliku keiserliku Hageri kihelkonna kohtu hooleks antud . 

</sisu>
</protokoll>
