<protokoll>
<head>
<vald>keskmurre</vald>
<aeg>xx.xx.1890</aeg>
</head>
<sisu>
Kohtu ette astus Jüri Weesenberg ja kaebas : Ühel keskhommiku ajal tükkis mull uni peale ja ma ütlesin : Ei tea , mis see peaks tähendama , et uni peale tükib ? 
Anna Tau wastas mulle selle peale : " Kes käsib ööse külas käija . 
" Ma vastasin : " Ma põlegi külas tüdrukute juures käind . 
Ta ütles : Ega sa tüdrukute juures käi , sa käid naiste juures . 
Ja Madli Orjas tõendas kõrvalt : Sa käid Kumla Madli ( Kumla peremehe Kustas Müülmanni naese ) juures . 
Ma hakkasin järele pärima , kust nad niisuguse rumala jutu on wõtnud ? 
Anna Tau wastas : Leenu Weldt , kes kord seal peres teenimas oli , rääkis mulle kiriku all : " Ega see Kumla Kustase Tõnisest poeg Kustase poeg pole , waid Jüri poeg . 
Pärast seda Pühapäewal Madli Orjas tõusis magamast üles ja Ann Reispas ütles temale : Sa pidid täna Kumlasse minema : Madli Orjas küsis ? 
" Kes käis täna Kummlas ? 
" Ma tulin aidast wälja ja ütlesin : Mina käisin . 
Sesse peale küsis Madli Orjas : kas mind kästi sinna tulla ? 
Ma wastasin : Ei küll just nimelt kästud , aga sind räägiti seal . 
Madli Orjas ütles : Mis ma sinna weel pidin tulema , kas teile Madliga ämmaks wõi ? 
Üks teine kord ütelnud Madli Orjas : Ei tea , kas Jüri iga kord , kui ta Kummlas käib peaks Madli käest ka krõpsi saama ? 
Kohtu ette sai Anna Tau kutsutud ja küstud , kust ta seda teab , et Jüri Weesenberg küla naeste juures käib ? 
Ta wastas : Ma pole jo lausa ütelnud , et ta naeste juures käib , waid Jüri ütluse peale : Ma polegi tüdrukute juures käind , küsisin mina : " Käid sa siis naeste juures ? 
" Ja Leenu Weldt rääkis mulle minewa aastal , kui ta jo Kumlalt ära oli läinud ja ma ükskord kiriku juures küsisin : " Kumb peremees parem on , kas wana wõi uus ? 
" Ta wastas : " Mis mull uue juures wiga on , ega mind seal keegi taga ei kiusa , nagu Kumlas . 
Jüri ja perenaene olid ühes nõus ja naersid mind igal pool . 
Ja ma ei usugi , et see Kustase Tõnisest poeg Kustase poeg on , waid Jüri poeg . 
Kui see asi peaks suuremasse kohtusse minema , siis luban kõiki seda , mis olen rääkinud , wandega kinnitada . 
Anna Tau XXX Kohtu ette sai ka Leenu Weldt kutsutud ja küstud , kust ta wõib seda tõendada , et Kumla Kustase poeg Tõnis mitte Kustase poeg pole , waid Jüri Weesenbergi poeg . 
Ta ajas aga kangesti wastu , et ta seda koguniste polle rääkinud , waid ütelnud aga , et perenaene ja Jüri heasti sõbrad olnud . 
Kui see asi peaks suuremasse kohtusse minema , siis luban kõiki , mis olen rääkinud wandega kinnitada . 
Leenu Weldt XXX Kohtu ette sai ka Ann Reispas kutsutud ja küstud : Millas Anna Tau rääkis sulle , et Kumla Kustase poeg Tõnis Jüri Weesenbergi poeg on ja kust ta seda ütles teadwat ? 
Ta wastas : Tänawu kewade ütles Anna minule , et Leenu Weldt olla temale rääkinud , et Jüril peab Kumla perenaesega poeg olema ja Madli Orjas küsis üks kord minu käest : Kas Jüri nüid ka Kumlas käib , sest mullu sügise , kui ma seal olin , olid nad perenaesega wäga sõbrad . 
Kui see asi peaks suuremasse kohtusse minema , siis luban kõiki mis olen rääkinud wandega kinnitada . 
Ann Reispas . 
Kohtu ette sai ka Madli Orjas kutsutud ja küstud kõikide tema juttude pärast . 
Ta aga ajas kõiki wastu , aga ämmaks mineku ja selle kohta , et Jürile ütles , et ta Kumla perenaese juures käib , ütles ta , wõib olla , et ma seda naeru pärast ütlesin . 
Madli Orjas XXX Kohtu lepingu peale aga leppisid nad ära ja Jüri Weesenberg andis neile andeks . 
Jüri Weesenberg XXX , Leenu Weldt XXX , Madli Orjas XXX ( Kohtu käijad said ära lepitud . ) 

</sisu>
</protokoll>
