<protokoll>
<head>
<vald>keskmurre</vald>
<aeg>xx.xx.1909</aeg>
</head>
<sisu>
1909 a. 8. 
Januari k . 
p . 
ilmusiwad Wäätsa wallakohtu koosolekule kohtule isiklikult tuntud Wäätsa walla liikmed abielupaar Jaak Tõnise p . 
Mikkow ( Mikk ehk Mikko ) ja Anu Reinu t . 
Mikkow ( Mikk ehk Mikko ) ja palusiwad kohut aktiraamatusse üleswõtta endi allnimetatud suusõnalist testamenti : A.
Jaak Mikkow pärandab pärast oma surma kõik oma liikumata ja liikuwa waranduse , iseäranis Laupa mõisa all olewa " Saueaugu " ja " Soo-otsa " talukohad , üleüldse kõik oma waranduse , mis tema surma päewal tema omandus on ehk mille peale temal seaduse järele õigus on , ükskõik kus tema iganes on , oma poegade Rein Jaagu p . 
ja August Jaagu p . 
Mikkowitele täielikuks omanduseks järgmiselt : Rein pärib " Saueaugu " talu ja August " Soo-otsa " talu . 
Liikuwast warandusest päriwad : Rein rehepeksu masina , linamasina , 3 hobust , 5 weist ja ½ wilja . 
Kõik muu liikuwa waranduse , mis siin nimetamata , saawad wennad ühetasa pooleks . 
Pärandusewarast annawad wennad oma õe Elwiinele 2 mullikat , 1 lehm , 1 hobune ja kumbgi weel 25 rubla raha . 
Rein saab " Soo-otsa " kohast ½ metsa ja 1 tükk karjasmaad ( alla 2 dess . ) , Augustil aga jääb õigus nimetud karjasmaalt hagu teha . 
Rein saab " Soo-otsa " koha pealt " Saueaugu " koha tarwis elumaja-rehetua , aida ja küini ehitamise materjali ja August aitab Reinul nimetud hooned ülesehitada , s.o. weawad seltsis materjali ja ehitawad ta ühise jõuga üles . 
Pojad Rein ja August peawad pärast isa surma oma ema Ann Mikkowi korralikult jõudu ja seisust mööda surmani üles , aga kui nad kokku ei lepi , siis maksawad kumbgi emale 25 Rbl aastas ülespidamise raha . 
Kellegil peale nimetatud isikute ei ole isa Jaak Mikkowi warandusest midagi pärida , ei ka mitte tema tütrel I. abielust Kai Midril , sest et see on oma osa kätte saanud . 
Kui keegi pärijatest peaks ära surema , siis pärib selle waranduse ainult pärija lihalik ligem sugulane , kes Mikkowi nime kannab . 
B.
Ann Mikkow pärandab oma , Wäätsa mõisa all olewa " Sepa " talu oma tütre Elwiine Mikkowile täielikuks omanduseks . 
Kui Elwiine peaks ära surema , siis päriwad seda kohta tema ligemad lihased sugulased , kes Mikkowi nime kannawad , näit . tema wennad Rein ja August , kui Elwiinel lapsi järele ei peaks jääma . 
Kellegil , peale Elwiine , ei ole sellest kohast midagi pärida . 
Jaak Mikkow ja Ann Mikkow ei oska kirjutada , nende palwe peale kirjutas nende palwe peale alla August Jüri poeg Kriiwan / allkiri / See testament on mahakirjutatud testamendijätjate Jaak ja Ann Mikkowite soowi peale , nende sõnadest , ilma kellegi poolt sundimata , kusjuures nad täie mõistuse ja kindla meelespidamise juures oliwad . 
Eesistuja M. Reiman / allkiri / Liikmed J. Künstler / allkiri / J. Uustal / allkiri / M. Kohw / allkiri / 
Kirjutaja Pommer / allkiri / 

</sisu>
</protokoll>
