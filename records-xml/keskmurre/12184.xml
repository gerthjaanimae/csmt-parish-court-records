<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Kohtu ette astus Laukülast tüdruk Mari Bertelson ja kaebas , et Kustas Trik , kes temaga , õppetaja tunnistuse järele , eksinud on , on nüüd ära surnud ja pole mitte kohtu mõistmise järele oma lapse kaswatamise kulusid kõik wälja maksnud , waid 35 rubla wõlgu jätnud . 
Pealegi olla tema pärandust kül nii palju järele jätnud , mis tema wenna Tõnis Triki ja Lauküla koolmeistri käe olla . 
Tema tütar Leena astus ette ja nõuudis , et kõik see ülemal nimetatud wõlg kõige intressidega temale pidada wälja maksetama ja kaa see warandus , mis tema matuse kuludest üle jäänud temale peab saama ; nemad pidada teda halwaks , pole teda mitte matuselegi kutsunud . 
Tõnis Trik kutsuti ette . 
Ta rääkis , et Kustas Trik tema juures kaks aastat olla haige olnud , ja see tüdruk pole mitte kordagi tema juure teda aitama tulnud , ega kaa tema tütar , ja nüüd tahawad tema warandust pärida . 
See warandus , mis tal oli sai matusteks tehtud ; summa 76 rbl . 
millest weel 6 rbl . 
puududa ja nemad peawad omast taskust maksma . 
Minu käes kül kopikat tema raha ei ole . 
Saamuel Trik on kaa siin kelle juures tema haige oli , ära suri ja maha wiidi . 
Saamuel rääkis : minu juures oli ta haige , suri ära ja sai kaa maha wiidud . 
Tema ise käskis niisugused matused teha kui tema wara ette lööb ja kõik oma sugulased kokku kutsuda . 
Matuse kulu olnud suur 66 rbl . , ja puusärk 10 rbl . 
kokku 76 rbl . 
Lauküla koolmeister T.Trik andis tallitajale järgmise tunnistuse , kes kohtu poolt sai kästud sinna minna ja kuulata kuida see raha lugu õieti on . 
Tema öölnud : Kustas Trik andis kül minu kätte 150 rubla Paltiskisse Kalgi härra kätte intressi peale panna . 
Seda raha ei ole sealt enam kätte saadud , siis olen mina temale selle kõik osalt toidu kraamiga , osalt puhta rahaga wälja maksnud , kunni 5. Jaanuaril s . 
a weel kõik rehknungid kokku wõtsin ja 8 rbl 30 kop . 
puusärgi eest ja 1 rbl selle tooma eest maksin , ning weel sugu üle 10 rbl . 
puhast raha Tõnis Trikki kätte andsin . 
Nõnda ei ole enam Kustas Triki raha minu käest kopikatki pärida . 
Seda sama tunnistust saatis ta kirjalikult tallitaja allkirjaga kohtusse . 
Sellega oli sellgeks saanud , et seda raha enam kuskilt pärida ei ole . 
Tõnis ja Saamuel Trik nõudsiwad endi päewa palka , mida nemad kubki 2 päewa kohtus käies olla ära wiitnud . 
Mari Bertelson rääkis , et ta olla kül Kustase juure läinud seda pärima , aga Kustas olla iga kord eest ära jooksnud , kui ta tema juure läinud . 
Pealegi saanud Liisa Trik 30 rbl ärwi . 
Saamuel ütles : ta olla seda enne surma ise Liisale tema aitamise eest waewa palgaks annud . 
Tuliwad kaa weel mõned muud läbirääkimised ette , millest aga ühtigi selgust ei saanud , kust seda raha saada , mida temale maksta tuleb . 
Sellepärast selgitas seda kohus nõnda : Oleksid sina Bärtelson enne surma tallitaja seltsis wõtnud ja seda raha pärinud , ehk kaa weel pealegi surma enne matusid kohtulikult tema warandust lasknud kinni panna nii palju , et wõlg tasa saab . 
Sellegi pärast , kui kuskil peaks tema warandust olema , siis saad sina oma wõla kätte kui ei ole , siis pead ilma leppima . 
Ja et Saamuel ja Tõnis nõnda kallid matused teinud jääwad nemad endi päewade palgast ilma , mis naad kohtus käies on ära wiitnud . 
Nemad wabandasid , ei ole teadnud , et weel maksta on , surija ei olla seda öölnud . 
Sellega sai kohus lõpetud . 
Kohtuwanem : Hans Paerman ( allkiri ) , kõrwamees : Karel Tamiesen XXX , kõrwamees : Ottu Iter XXX , kirjutaja : H.Melles ( allkiri ) Kohus sai nõnda samuti lõpetatud . 

</sisu>
</protokoll>
