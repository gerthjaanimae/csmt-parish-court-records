<protokoll>
<head>
<vald>keskmurre</vald>
<aeg>xx.xx.1873</aeg>
</head>
<sisu>
Mõisawallitsus kaebab : Mõisa keldrist on Laupäwa öse näddal enne Jõulo ärrawarrastud 113 leisikad wõid , perre näddala leiwa jahhud , tangud ja üks kot kliid ; ja arwab sedda kärneri poisi Jaan Punn tö ollewad , kes sel ösel on wäljas hulkumas olnud , ja temma pastlid on ka jahhused olnud , ja temma wanna kuub mis temma selgas olnud , on kaddunud olnud . 
Ö läbbi on tulli kül keldri akna kohhass üllewal koiamehhe toas põllenud ja innimessed ö läbbi üllewal olnud , sest on arwada et wõeras warras senna ei olleks julgenud tulla ; agga Jaan Punn ei olle middagi tunnistanud . 
Tomas Ento Hinreko poeg olla agga räkinud , et temma on näinud sel ösel Hinrek Ermos Jaan Punni õemeest hobbusega mõisa poole minnewad . 
ja sealt warsi ühhe koormaga taggasi tullewad . 
Jaan Punn astus ette : Tunnistab : Temma on se öse Triibhoone ahju kütmas kül käinud , agga mitte muial põlle temma käinud ; egga keddagi põlle temma ka näinud , egga warrastanud temma põlle kogguni , pastlid põlle ka mitte jahhused olnud waid praagased , wanna kuub on toas ahjo peal olnud . 
Mõisawallitseja ja tallitaja Mart Oho tunnistawad : Se pühhapääw otsides põlle se kuub ahju peal , egga kuskil seal toas olnud leida ja koia mees on tunnistanud et öse kui temma omma tuppa kõbbinad kuulnud , läinud wälja watama ja näinud mõisa eest maande pealt üht innimest tullewad ja triiphonesse minnewad kello 12ne aial ja on warsi triiphones tulle üllesse wõtnud . 
Jaan Punn tunnistab : Kello 11ne aial on temma triiphonesse läinud ja ahjo küddema pannud , põlle temma sealt wäljas käinud egga seal sees keddagi käimas näinud , ja hommiko kello kolme aial on temma tuppa tulnud , ja temma ei tea kes kue ahjule pannud ehk kus kuub olnud kui tagga otsitud . 
Ja temmal on sapad jallas olnud kui temma triiphones käinud . 
Mõisawallitseja tunnistab : Kubjas on kohhe sapad waatnud , kui Punn tuppa tulnud ja maggama heitnud , sapad on puhtad ja kuivad olnud . 
Tomas Ento tunnistab : Temma on se laupäwa õhto hilja kui mõisat warrastud , lenderma külla liggidal näinud ühte hobbusega mõisa poole minnewad ja arwanud Hinrek Ermose ollewad , temma on teist teed järrele läinud , ja mõisa heinamaade sees , kui mõisa tee peale sanud , on warsi üks koormaga mõisa poolt tullise aiuga tulnud , walged kottid wõi püttid mis ree peal olnud ja üks must assi ülle laotud ja mees istunud otsas , kedda temma teste Hinrek Ermose arwab olnud ; agga temma põlle tedda kinnipiddanud egga temmaga räkinud . 
Hinrek Ermos tunnistab selle wasto : Temma põlle sel ösel mitte kotto wäljas käinud ei jalla egga hobbusega , waid on koddo magganud , temma sest ei tea . 
Et Jaan Punnil temma kuub teine hommiko teadmatta olli mis ta omma seljast wõttis omma alla ütleb pannud , ja et ta sedda ei tea kes triiphones käinud ja tuld wõtnud kui temma seal olli , ja et sapad ütleb ommal jalgas olnud kui tuppa tulles ommeti kuiwad ollid , agga pastlid märjad jahhused , on arwada et temma püab agga wabbandada ja et ta ommeti ehk selle pahha tö teggia on , et ta sedda keik ühhe teisele on wälja annud ; agga Hinrek Ermose peale ei tea middagi arwada ennogo selgemaid tunnistussi saab . 
Kohto wannem Hinrek Noggur XXX Kohto käemehhed : Mihkel Krusement XXX Jakob Käit XXX Kirjotaja Hans Siimson 

</sisu>
</protokoll>
