<protokoll>
<head>
<vald>keskmurre</vald>
<aeg>xx.xx.1890</aeg>
</head>
<sisu>
Kogukonna kohus 22. 
Sept. 1890. 
Tähendus . 
Et walla kohtumõistja Jaan Tombaki wend kohtu alune oli , nimetadi asemikuks : Rein Weiermann . 
Koos oliwad : Kohtu eesistuja : Kaarel Kruusberg . 
Kohtumõistja : Jaan Norden . " 
" asemik : Rein Weiermann . 
Kohtu ette astus kiriku õp . 
herra sigade karjane Kustas Essenson ( 14 aastane ) kaebas : Mina läksin kiriku kõrtsi , teretasin Jüri Nordenit , Adu Tombak ( 15 aastane ) ütles mulle : Mis sa teretad siin ? 
ega sa mo rusika hoopi ei kannata , kui ma sulle rusikaga annan . 
Kui mina natukese aja pärast Jüri ja Jaan Nordeniga seltsis wälja tulin , lõi Adu Tombak mind rusikaga kõrwa ääre kõrtsi wälimise hukse juures . 
Jaan Norden ütles : Adu mis sa teed ? 
Adu Tombak wastas : Mis sull sellega asja on ? 
K. Essenson XXX Kohus küsis : Mis sa nõuad selle eest ? 
Kustas Essenson wastas : Eks ma annan seda kohtu hooleks . 
Adu Essenson sai ette kutsutud ja sisse antud kaebduse põhjusel küsitud . 
Tema wastab : Kustas Essenson tuli kõrtsi , hakkas August Preimanni käest kinni , hoidis kätt omas pius . 
Mina ütlesin : Kas see mõne teretamine on ! 
Kui wälja tulime , lükkas August Preimann mind , kõrts oli pime , mina ei näinud , komistasin teiste peale . 
Jaan Norden küsis Kustas Essensoni käest : Kas ta lõi sind ? 
Essenson wastas : Ei löönud . 
Kuidas ta siis nüüd kaebab , et mina teda olla löönud . 
Aadu Tombak / allkiri / Tunnistaja Jaan Norden sai küsitud kuidas tema asja näinud ja kuulnud . 
Jaan Norden ütleb : Mis nemad teretamise aeg seal rääkisiwad , mina seda ei pannud tähele , aga kui kõrtsist wälja tulime , siis oli mõsamine , wõi mis seal oli , oli pime , ma ei näinud , ütlesin : Adu mis sa teed ? 
Jaan Norden / allkiri / Tunnistaja August Preimann seletab : Kustas Essenson tuli kõrtsi , wõttis minu käest kinni , hoidis seda kaua aega omas pius , Adu Tombak küsis : Kas see mõne teretamine on ? 
Rusikaga ähwardamisest ei olnud juttu . 
Mina tulin nende järele wälja , lükkasin Adu Tombaki üteldes : mine wälja . 
Löömist mina ei näinud , ega kuulnud , ja ei kuulnud ka mitte seda , kas Jaan Norden midagi seal rääkis wõi ei . 
August Preimann / allkiri / Wastastik waieluses ei saanud asi selgemaks . 
Kohu andis neile nõuu ära leppida . 
Leppimisega ei saanud nemad korda . 
Keiserliku Majestedi Käsu peale 1890 aastal 22. Septembril Türi kiriku walla kohus , omal koosistumisel Kohtu peawanema Kaarel Kruusbergi , kõrwamehe Jaan Nordeni ja asemiku Rein Weiermanni osawõtmisel , waatas Kustas Essensoni kaebduse Adu Tombaki wastu löömise pärast läbi , ja et süüdistaw Adu Tombak ennast löömise asjas süüdlaseks ei tunnista ja tunnistus mehed seda ka mitte ei tõenda , sai Mõistetud ja sellsamal pääwal ette kuulutud , et Kustas Essensoni kaebdus Adu Tombaki wastu tühjaks jääb . 
Ja et kaebaja ja süüdistaw mõlemad alaealised on sai neile kohtu poolt noomitus antud , et nad kõrtsis käimisest osa wõtnud ja kui niisugust tegu edespidi weel ette tuleb , nemad seaduse järele karistatud saawad . 
Kohtu eesistuja : Karel Krusberg . 
/ allkiri / Kohtumõistja : Jaan Norden . 
/ allkiri / " " asemik : Rein Weiermann . 
/ allkiri / 

</sisu>
</protokoll>
