<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Kogukonna kohus 12. 
Nowembril 1888. 
Koos oliwad : Kohtu peawanem : Juhan Kerem XXX I kohtu kõrwamees : Jaan Weber II " " asemik talitaja : Kaarel Kruusberg . 
Et kohtu kõrwa mees Rein Weiermann ise kohtusse sisse kaebaja on , siis istub tema asemel talitaja Kaarel Kruusberg kohtu laudas . 
Türi kiriku walla peremees Rein Weiermann astub kohtu ette , annab teada , et laupäew 20 / 21. Augusti öösel s . 
a temal kodust rehe reialt 1½ tsetwerti rukkid ja 3 tühja kotti ära warastatud , Tema arwamise järele on waras Mustweti külast sibula kaupleja Hindrek Jekim , sest et Hindrek Jekim , ütleb Rein Weiermann edasi , reede öösel enne seda 19 / 20. Augustil minu juures öömajal oli ja laupäew hommiku 20. 
Augistil ära sõitis , aga selle sama päewa õhtul , kui mina oma sulase Willem Wentslega pimedas umbes arwata kella 12. aeg kodu tulin , oli Hindrek Jekim minu õue wärawas oma wankre peal , tegi ennast magama . 
Hobuse riistadest teda ära tundes ütlesin mina : mis sa siin teed ? " aja hobune õue , wõta lahti ja tule tuppa magama ! 
" Soe öö , mis mull siin wiga on ? " wastas sibula kaupleja . 
Ta lubas sinna samasse magama jääda . 
Pühapäewa hommikul 21. Augustil leidsin mina rukkid ja kotid kadunud . 
Mina waatasin oma sulase Willem Wentslega ja talitaja abimehe Jaan Webrega jälga . 
Maha pudisenud rukki rada ja saabaste jäljed põllu peal tunnistasiwad , et rukid selle koha peale wiidud , kus sibulamüija öösel oma hobuse ja wankrega oli , kui meie koju tulime . 
Wankre jäljed tunnistasiwad , Alliku mõisa poolt tulnud ja sinna poole külgi ka läinud olema . 
Ja Poaka poole tera mehed Jaak Millermann ja Jüri Tarjus tunnistawad , Hindrek Jekim olla sellsamal laupäewal 20. 
Aug. terwe pärast lõunat kuni päewa loodeni Poakal olnud . 
Kohus küsigu temalt : mikspärast tema sell öösel minu õue wärawasse tuli ja hommikul enne päewa tõusu ära läks . 
II Kohus kutsub Hindrek Jekimi ette ja küsib : Kas sina olid reede öösel 18 / 20. Augustil Rein Weiermanni juures öömajal ? 
" Jah olin . 
" Kuhu sa laupäew hommiku sealt läksid ja kus sa laupase päewa olid ? 
Mina läksin , ütleb Hindrek Jekim , esite Alliku mõisa poole , tahtsin sealt Kirna poole minna , kuulsin aga , et teine sibula müija seal olnud , siis pöörsin Allikult tagasi , läksin Lokuta külasse , kauplesin seal kuni õhtuni . 
Lokuta kõrtsis wõtsin õhtu napsu üks teine mees oli ka , kes sealt Piometsa poole läks . 
Mina hakasin sealt Paide poole minema , tahtsin ööseks Sohlomäe kõrtsi minna , pea oli purjus , olin wankre peal magama jäänud , hobune oli tee pealt kõrwa pöörnud , wanker hakas raputama , ärkasin sellest üles , leidsin ennast Türi kiriku walla tänawas olewat . 
Kohus ütleb : Sina oled Rein Weiermannil rukkid ja 3 tühja wilja kotti ära wiinud . 
" Ei ole " wastab Jekim . 
III Tunnistajad Willem Wentsel ja Jaan Weber annawad teada , nemad olla pühapäew hommiku Rein Weiermanniga aseltsis rukki rada ja saapa jälga tähele pannud , kõik olla nõnda , kuidas Rein Weiermann ülemal teada annud , Hindrek Jekimi wankre jäljed ei ole mitte , nagu Jekim ise tunnistab , Lokuta kõrtsi poolt tulnud , waid Alliku poolt , mis maantee pealt Türi kiriku walla tänawasse pöördes , selgesti tunda olnud . 
IV Wastastik waielus Rein Weiermanni ja Hindrek Jekimi wahel selle üle , kas Hindrek J . laupäew 20. Augustil Kirna karja mõisas Poakal , wõi Lokuta külas olnud , ei sa selgeks , sest et Rein Weiermann Poaka poole tera mehi Jaak Millermanni ja Jüri Tarjust see kord ei olnud kohtu ette kutsuda lasknud . 
V Kohus küsib Hindrek Jeekimilt : millal ta Rein Weiermanni õue wärawast ära läinud , kas tema tee peal weel mõnes kohas aega wiitnud ja mis kella ajal ta Paide jõudnud ? 
Hindrek Jekim wastab : Enne päewa hakasin minema Reopalu kõrtsi juures söötsin hobust , jõudsin enne lõunat kell 10 aeg Paide . 
VI Rein Weiermann ütleb : see on wale ! 
Mina tulin sind kui ruki warast taga ajama , Paide linna elanik Hans Piik tuli wastu ja ütles , sina olla temale Paide linna juures pühapäew hommi kell 4 ajal wastu tulnud ja Paide linnas ega Sillaotsa kõrtsi juures ei olnud sind hommiku kell 9 ajal kuskil pool enam leida , kuida ütled sina , et kell 10 Paides oled olnud ? 
Seega lõppes kohus ilma selguseta . 
Et see üks politseilik kohtu asi on , sai nõuuks wõetud protokolli Paide kreisi politsei Noorema Abilise herra kätte saata , mis ka tehtud sai . 
Kohtu pea wanem : Juhan Kerem XXX Kohtu kõrtwamees : Jaan Weber XXX Kohtu kõrwa mehe asemel talitaja : Karel Krusberg / allkiri / 

</sisu>
</protokoll>
