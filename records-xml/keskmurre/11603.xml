<protokoll>
<head>
<vald>keskmurre</vald>
<aeg>xx.xx.1879</aeg>
</head>
<sisu>
Tuli ette : Tohise walla Hindriku peremees Jüri Arta , ja kaebas , et kui tema Lohult Noewere pere koha päält ära läinud 4 aastat tagasi , siis külwanud tema 10 toopi härjapää seemet , mis 40 cop toop maksnud senne enne ära menemist maha , ja teinud uue peremehega Hans Allawiinaga see kaup et kui sui härjapääd kaswawad siis teewad heinad pooleks . 
Aga mõisa walitsus pole mitte luba annud heinu pollu päält ära anda waid käskinud Hans Allawiinat wana peremehele Jüri Artale tema külwatud seemned , tagasi maksta , ja mõisa walitsus annud Hans Allawiinale pool pütti herjapää seemet nende 10 toobi asemele kellest ta pidi Jüri Artale ära maksma . 
Aga Hans Allawiina pole tänini weel mitte ära maksnud . 
Juri Arta oli mittu kord küsinud aga ta üttelnud mitte raha juures olewat , ükskord pakunud siis kolm rubla nende seemende ette aga Jüri Arta pole seda mitte wastu wõtnud sest et tema seemned on enam maksnud . 
Nüüd wiimaks üttelnud et temal polewad nende seemendega midagi tegemist ja ei luba koguni maksta . 
Ja weel kaebas Jüri Arta et tal olla jäänud päält 300 sada kubu walmis pinusse pandud hagu senna õue kelle eest tema oma töö palka nõuab . 
Hans Allawiina sai kohtu ette kutsutud , ja temale kõik see kaebus ette loetud , aga tema ütles et temal polewat Jüri Artaga midagi tegemist , tema olla oma koha mõisaga kaubelnud kui mõisa tahab maksta siis maksko ! 
ja see haopinu olnud temale muidu risuks õues ees , kus mitte nii palju hagu pole olnud kui Jüri Arta üttelnud . 
Tunnistus : Hans Arno kes sel ajal tallitaja oli kui see asi sündis ütleb et tema olla juures olnud kui mõisa walitseja Sonne , mõisa aidast annud Hans Allawiinale pool pütti härjapää seemet ja käskinud teda Jüri Artale tema seemned ära maksta aga mitte ei tohi pohku põllu paalt ära lasta wedada ja weel tunnistab Hans Arno et Jüri Artal olla kõik aasta küti tarwis haod wälja weetud , ja et seal pinus arwata enam kui kolmsada kubu hagu olnud kellega Hans Allawiina woinud omad rehed ära kütta . 
Hans Arno tunnistuse peale tegi kohus see peale otsuseks : Kui Hans Allawiina mõisa poolt seemned on saanud et pidi Jüri Artale seemned tagasi maksma ja tema pole seda tänini teinud , siis maksab nüüd Hans Allawina Jüri Artale tema härjapää seemne hind 40 copik toobi päält , teeb 4 rubla rahaga wälja , ja hagude eest iga koo päält 1 kopik , teeb 300 kubu 3 Rubl . 
Selle kohtu otsuse kuulutamisega polnud Hans Allawiina mitte rahul ja hakkas kohut ja otsuse mõistjaid kiruma ja siunama et nad kõik olla ühel nõuul ja kiusata teda ja polewat mitte oieti mõistnud see pärast tema kohtu käsku ei täida ja seda raha mitte koguni ei maksa mis kohus peale pannud . 
Mitmekordse waigistamise järele kus Hans Allawina ei jätnud järele tühja waidlemist kohtu wastu hakates : mõistis kohus see eest teda 24 tunniks walla puuris istuma . 
See raha mis mõistetud oli pidi Hans Allawina kahe nädala pärast kohtu juures wälja maksma . 

</sisu>
</protokoll>
