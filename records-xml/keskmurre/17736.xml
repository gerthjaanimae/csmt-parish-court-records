<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Protucoll № 7 sel 6. Juuni kuu pääwal 1888 Koos ollid kohtu peawannem : Peeter Somberg , kõrwamehed : Mart Limberg ja Jakob Weber . 
3. 
Jaan Wiedemann kaebas kohtu , et temma äi Jürri Kriiwan luband temale oma Wennewere koha keige maeadega Jürri pääwast 1888 aastast anda , selle tingimisega , et tema maksab selle koha õiguse , hoonete ja maa kraami eest Jüri Kriiwanile 250 rubla . 
Sest rahast aga pidand 50 rubla tema naese ( Jürri tüttar ) Ewa jäuks pärandada jääma ja 200 rubla jäänd temmal siis weel maksta . 
Seda raha pidand tema 8 aasta sees , iga aasta 25 rubla maksma . 
Maea kraamist pidand weel äi Jüri Kriiwan tagasi saama , üks rautud wanker ja saan ; teised kraamid jäänud temmale kõik , selle eesollewa kaubaga ; aga Jürripääwast 1888 a. ei lase Jürri Kriiwan tema nimme mitte kontrakti ülles panna , waid ütleb , et selle aasta olled perremees ja teine aasta minne kus tahad , kui sa mo 200 rubla kohe wälja ei maksa . 
Tännawuse aasta 25 rubla ollen ma talle pakund ; aga ta ei wõtnud wastu . 
Jürripääwast tahtsin ma ärra minna , et ma kuulda sain , et äi tahab minnust lahti saada ; aga siis ta ei lasknud mind minna ja ütles , et ärra minne , minna pean oma kauba täielikuks . 
Selle ees ollewa kauba juures on Rein Priidemann ja Jaan Madisson käemehhed ja käemeeste ees pakus Jürri Kriiwan mulle 100 rubla käe rahaks sisse ; aga ma uskusin oma äia . 
Ja nüüd kui minnu äi mind teine aasta kohast wälja aeab , nõuan ma se 100 rubla , mis ta mulle käe meeste ees pakus ja 100 rubla kulusid , mis ma selle aasta se koha peal ollen kannud . 
Jürri Kriiwan tunnistas , et temma ei anna seda kohta oma wäimehele mitte muidu , kui wäimees Jaan Wiedemann maksab temmale koha eestõiguse raha 250 rubla kohe wälja ja se 50 rubla mis ma oma tütre Ewale lubasin , maksan ma tagajärel oma tütre kätte . 
Selle essimesse kauba , mis ma Rein Pridemanni ja Jaan Madissoni ees teggin lükan ma täiesti ümber . 
Rein Pridemann ja Jaan Madisson tunnistasid , et nemad on küll pealt kuulnud kui Jüri Kriwan on Jaan Wiedemanniga koha kaupa teinud ja luband oma koha kõige hoonete ja aedadega 250 rubla eest Jaan Wiedemannile ; aga ilma loomateta . 
50 rubla pidi sest rahast tütre Ewale saama ja 8 aastad olnud seda 200 rubla aega maksa . 
Pärast pakund J. Kriiwan J. Wiedemannile 100 rubla raha kätte kinnituseks , mis J. Wiedemann ei olle wõtnud . 
Kohus soowis et Jürri Kriiwan kui äi ja Jaan Wiedemann kui wäimees teine teisega ärra lepiks , oma koha kauba asjus ja saatis neid wälja lepima . 
Jürri Kriiwan tulli kohtu ette ja andis ülles , et temma annab koha küll keigi wanna kaubaga omma wäimehe J. Wiedemanni kätte , selle tingimissega , et wäimees teda mitte ei tohi enne surma sealt maeast wälja aeada , millega ka wäimees J. Widemann rahul olli ja lepisid . 
Kohus mõistis , Jüri Kriiwani kui äia ja Jaan Wiedemanni kui wäimehe lepituse kindlaks ja kinnitas seda . 
Kuulutud - täidetud ! 
Peawannem : Peeter Somberg XXX kõrwamehed : Mart Limberg XXX ja Jakob Weber XXX 
Kirjutaja : T. Necks / allkiri / 

</sisu>
</protokoll>
