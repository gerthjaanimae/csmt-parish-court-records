<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Emilie Treu kaebab : Toomas Turgan metsawaht kelle juures tema korteris olnud , on teda häbemata teole kiusanud ja et tema ennast eemale hoidnud ja nüüd üks ööse Rõõsike peresse magama jäänud , on Turgan ööse senna tulnud ja teda peksnud , ja on tema asjad ja riided kinni pannud ja ei anna neid käte . 
Masina on kül Tallitaja käte mõistnud . 
Talwel on jo Turgan teda kiusama hakand , kord teda Kose poe juure sõitnud , sealt tagasi tulles teda kõrwalise metsa wiinud ja seal teda kiusanud . 
Turgan tunnistab : Tema on tüdrukud kord Kose poe juure wiinud ja tagasi minnes on tüdruk temaga tagasi läinud , ja ei ole tema ree pealt äraläinud ; aga tema põle temasse puutunud , ja peksnud ei ole terma teda , waid et sugulased palunud tema järele waadata , seepärast on ta teda Rõõsike perest koju kutsuma läinud . 
Ja tema on ka öölnud : Wõid ära minna minu juurest , maksa minule wõlga ära , ja mine kus wõid oma habbi wiisiga olla . 
18 rubla olla weel tüdruk temale wõlga . 
Emilie Treu tunnistab , see on tõsi mis tema on kaebanud : Turgan on tema käest metsas suud küsinud ja teda kiusanud ja kui tema pöningul maganud , on Turgan teda tihti asemel kiusamas käinud , nõnda , et tema põle wõinud rahu saada . 
Rõõsikel on Turgan esite Rõõsike plika kellega nemad aitas woodis maganud , woodist wäljatõmbanud ja teda 3 korda teiba tükiga löönud , seda on õuest poisid Jaan Unniso ja Tõnu Walbu näinud . 
7 rubla on tema Turganile wõlga seda teab Wiilip Klaas , kes nende rehnungi tegemise juures on olnud ; aga Turgan on salaja tema kasti kallal käinud , kasti lukust lahti teinud ja rehnungi ärawõtnud ja ka tema muud paberid . 
Nende tunnistuste wasto ei wõi Turgan midagi tunnistada . 
Wiilip Klaas tunnistab : Emilie Treu on temale kohe rääkinud kui nemad olid Turganiga Kosel käinud , et Turgan teda mööda metsa sõitnud ja kiusanud , ja ta ika tõe pärast seda teinud , ja et ta teinekord pärast kiusamise peale Turgani silmad lõhki löönud , mis katki olnud . 
Peale Nelipühi on nemad rehnungi teinud ja nende rehnung on mõlemilt poolt nenda jäänud , et Treul Turganile 7 rubla tasuda jäänud . 
Tema ( Wilip ) on nõu annud Turganile tüdrukud ärasaata , et ta üks ilma passita inimene on ; aga Turgan on wasto seisnud ja lubanud teda ika edasi oma juures pidada . 
Jaan Unniso tunnistab : Turgan on Rõõsikile tulnud , aida ukse maha tõmbanud , E.Treu sealt woodist leidnud ja teda 3 korda teiba tükiga löönud , miks tema öse kottu äraolnud ja põle kodu maganud . 
Tõnu Walba tunnistab nendasamoti . 
Et see enamiste üks waidlemise asi on sai neile kohtu poolt lepitus pakutud . 
Emilie Treu lubab lepida ja mite oma hoopisid nõuda kui keik nenda jääb et temal see 7 rubla enam Turganile maksta ei tule , sest et Turgan on hüüri raha pärast esimest kaupa juure pannud ja et Turgan tema asjad käte annab . 
Turgan aga ei taha nenda lepida ja nõuab see 7 rubla ja hüüri raha peale seda , ja temal on käemees Jaagup Unternup kes näinud et ta põle mite löönud . 
20mal Septemb . 
Jaagup Unternup tunnistab : Tema põle seal ligidal olnud , ega põle näinud kas Turgan on löönud wõi ei . 
Neile sai uueste lepitus pakutud ja Turganile sai ettepandud , et on süüd , et üht wõerast ilma passita inimest mitu kuud oma juures ilma möldimata pidanud ja oma pärimise wõlga nii suureks lasknud minna . 
Turgan ei ole lepituse nõus . 
Kohtu wanem : Jaak Urgas Kohtu käemehed Rein Wilba Madis Wierman Kirjotaja H.Siimson 

</sisu>
</protokoll>
