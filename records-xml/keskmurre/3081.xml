<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Kohtu ette astus Mart Pärdig ja kaebas : Mõisa walitseja emand tuli meile ja hakkas minu lehma kauplema ma pidin seda temale müüma . 
Wiimaks läks emand ära ja walitseja tuli ise töine kord ; aga et üks rubla wahet oli , jäi meie kaup ka seekord katki weel . 
Siis tuli emand uueste ja pani rubla juure ja ma lubasin , tema palwe peale , ise sellesammal päewal lehma mõisa wiia mis ma ka tegin ja pidin siis kohe lehma hind , 36 ( kolmkümmend kuus ) rubla kätte saama . 
Õhtu kui ma lehma senna wiisin , ütles walitseja härra juures wõõraid olewat ja temal ep olla wõimalik seekord raha saada , ja lubas isi raha pärast ära saata . 
Kahe päewa pärast läksin ma jälle mõisa ja walitseja kinnitas weel : " Ära karda Mart ! 
ega sa rahast ilma ei jää . 
Mis on kaubeldud , see saab makstud ; ma olen paljas nüüd ja ei taha ennast riideisse panna jälle ; küll ma saadan isi raha ära . 
" Kümme päewa pärast tuli emand lehma tagasi pakkuma . 
See peale läksin ma kohe mõisa ja emand tuli mu wastu ja ütles : Noh , tuled sa lehma järele ? 
Mina ütlesin : parem oleks lehm wõind müümata kui müüdud olla , ma muidu teda tagasi ei wõtta , siis peate mulle 5 ( wiis ) rubla lüpse raha maksma . 
See peale kargas walitseja mu kallale mind toast wälja wirutama ja andis mull kojas kolm lopsu rusikaga kõrwa ääre weel . 
Siis kutsuti walitseja ( M. Rheder ) ette ja tema ütles : Mina kauplesin lehma kolmekümme kuue rublaga et ta , Mardi üteluse järel , pidi kuus toopi piima päewas andma . 
Aga ta ei anna enam kui 4 ( neli ) toopi , seepärast pidasin ma ta raha kinni , ja miks Mart ei tulnud mõisa , kui ma , neli päewa pärast seda kui lehm sai kaubeldud , käsu ta järele saatsin . 
Kohus mõistis : Walitseja Rheder peab 31 ( kolmkümmend üks ) rubla Mart Pärdile wälja maksma ja 1 ( üks ) rubla walla laeka . 
Lehm saab walitsejale . 
( Raha sai wälja maksetud ja kohus on täidetud . ) 

</sisu>
</protokoll>
