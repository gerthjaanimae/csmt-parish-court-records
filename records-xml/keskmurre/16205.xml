<protokoll>
<head>
<vald>keskmurre</vald>
<aeg>xx.xx.1881</aeg>
</head>
<sisu>
Saaremees Juhhan Kästik kes Rawwila mõisa töös , kaebab 17mal Mail pühhapääwa õhtu Risti kõrtso ees wäljas on Kose wabriko sel , kui temma pilli mänginud , temma käest pilli omma kätte mängida wõtnud , essite nattoke mänginud ja siis pilli lõhki tõmbanud . 
Se on teise Saaremehe Andres Tisleri pil olnud . 
Kui küssima hakkanud miks ta pilli lõhhki tõmbanud , on sel tedda kohhe russikaga lööma hakkanud ja teised sellid ka temma kallale tulnud , siis on nende teised mehhed sellide peale tulnud ja seal on suur riid tõusnud . 
Teised Saaremehhed kes pealt näinud kui sel pilli lõhki tõmbanud , olnud : Tomas Welt , Jürri Niit , Jürri Wiidul ja Ado Tisler . 
Mihkel Wiidul teiste Saaremeeste perremees tunnistab : Temma põlle rio hakkatust näinud , on toas olnud , agga kui wälja läinud keelma ja kõrtsmik ka wälja keelma tulnud , on temma kohhe kiwwiga mööda pead sanud ja mahha kukkunud , temma poeg tunnistada , et sesamma sel on lönud kes pilli lõhki tõmband . 
Andres Tisler kelle se pil olli , tunnistab : Sel on essite pilli mängida wõtnud , pärrast lõhki tõmbanud , selle peale riido läinud ja kiwwidega löminne tulnud , 4 Saaremeest on essite wäljas olnud . 
Ado Mäggi on toast essite wahhele tulnud ja nenda löödud sanud , et kohhe hingetumaks jänud . 
Ado Mäggi tunnistab : Temma on toast tulnud ja nenda on se sel kohhe kiwwiga temmale möda pead lönud , et temma hingetumaks jäänud , muud temma ei tea . 
Sel Jakob Mihkelsohn tunnistab : Temma on nattoke purjus olnud , on Saarlase käest pilli wõtnud mängida , mis enne katkine olnud , pil on katki läinud ja temma need tükkid kattuksele wissanud , Saarlased kohhe temma kallale tulnud , temma kue katki tõmbanud , neid on hulk olnud ja temma üksi , teised temma seltsimehhed põlle putunud , kui temma maast üllesse saanud , on temma siis sellega neile annud , mis agga maast kätte sanud , on metsa alla eemale jooksnud , Saarlased ikka järrele , tedda ueste kinni wõtnud . 
Et Risti kõrtsmik Juhan Luck tänna siin ei olle , kes sedda tülli näggi ja riido lahhutas jäeb se assi poolele tullewa kohto päwaks . 
Kohtu wannem : Juhan Suursild Kohtu käemehhed : Juhan Kant ja Hans Härg Kirjotaja H.Siimson 

</sisu>
</protokoll>
