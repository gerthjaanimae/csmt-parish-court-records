<protokoll>
<head>
<vald>keskmurre</vald>
<aeg>xx.xx.1868</aeg>
</head>
<sisu>
Uemoisas sel 29mal Januaris Koggukonna-kohtus . 
Koos ollid : Peakohtumees Hans Sepper Körwasmehhed Jürri Eldermanni asemel Tallitaja wannem abbimees Jaak Lillewälja 2ne körwasmees Jaan Rosenbaum . 
Uemoisast , Arrowallast . 
Rajawaht Tönno Kont kaebab , et Ruskwerre sullane Thomas Eldermann on tedda sui rukki teggemisse aial peksnud , sellepärrast et rajawaht Tönno Koint on Ruskwerre kaks härga , mis ülle raja ollid tulnud , kinni wötnud , karjapoisi appi karjumisse peale on Thomas Eldermann sinna tulnud , rajawahti hakkanud taggaaiama , kunni tedda kinni sanud , kaele kotti paelaga temma körri kinni piggistanud et kael on pärrast mitto päwa sinnine olnud , ja pölwega tedda wasto köhto ja külgesi peksnud . 
Thomas Eldermann wastab : et temma ei olle mitte rajawahti Tönno Kointi peksnud agga rajawaht on Ruskwerre härja kinni wötnud , kaela kella kinnitoppinud ja siis härja metsa lahti lasknud . 
Thomas Eldermanni küssimisse peale : " Kus se härg on mis sa kinniaiasid , " on rajawaht essite wägga häbbematta wastust annud , ja pärrast on üttelnud et härg metsas on , siis on rajawahhi koer temma kallale kippunud , mis peale Thomas Eldermann on omma koera abbiks kutsunud , kes ka rajawahhi koera peale on läinud , siis on rajawaht tahtnud Thomas Eldermanni koera , ühhe puga , mis temma käes on olnud , lüa , selle peale on kaebataw omma kä kaebaja wasto rindo pannud , ja keelnud omma koera lömast , muud ei olle kaebataw , kaebajad mitte putunud ; weel tunnistab temma : et nemmad on sedda ühte härga kolme innimessega löunast õhtuni taggaotsinud kunni nemmad tedda on metsast ülles leidnud . 
Rajawaht Tönno Koint ei wöi sedda sallata et : temma on härja kaela kella kinni toppinud ja siis metsa aianud , agga et Thomas Eldermann on tedda peksnud , sedda tunnistab temma järgeste . 
Et Thomas Eldermann sedda salgab , et temma on rajawahti lönud , ja rajawahhil mingisuggust märki järrel ei olle , agga paar päwa pärrast sedda , on rajawaht neid märkisi Muddaaugo Hindrek Sultsile näitnud , ja nimmetud tunnistusse mees praego aige on , siis jääb se assi polele , kunni Hindrek Sults terweks saab . 
Peakohtumees XXX Hans Sepper 1se Körwasmehhe asemel XXX Jaak Lillevälja 2ne Körwasmees XXX Jaan Rosenbaum Kohtu kirjotaja Friedrich Schotter . 

</sisu>
</protokoll>
