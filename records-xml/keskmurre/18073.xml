<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Protucoll № 11. sel 3. 
Octobrll 1888 Koos ollid kohtu peawannem : Peeter Somberg , Kõrwamehhed : Mart Limberg , Jakub Weber . 
7. 
Tallitaja T. Wiedemann kaebas kohtu ette , et suwi ühel õhtu poolikul ( Pühapääw ) tulnud Anton Mikser , Kustaw Krabi ja Juhannes Kuurmann Paidest , kiriku rahwaga ühtlasi . 
Saanud Wäetsa mõisa alla ja hakand seal rewolwrit paugutama , millest teiste hobused kartma hakand ja isse ärranes Tawet Mangmanni ja Mart Wiedemanni hobune lõhkuma hakand , wissand Tawet Mangmanni wankri pealt maha ja widand poissi ni järel , et sõrme nukid olnud keik werrised . 
Kohe pealt rewolwri laskmisse wadand Mart Wiedemann oma mütsi ; aga mütsi lagipealne olnud lõhki , arwata , et kuul on senna trehwand . 
Need nimetud kolm poissi sõitnud Wäetsa kõrtsi ette ja tema hakand nende käest püstolisid taga nõudma ; aga poisid salland , et neil püstolisid ei olle . 
Temma otsind poisid läbi ja leidnud ühe rewolwri Johannes Kuurmanni käest ja teise Kustas Krabi käest . 
Siis tunnistand Antun Mikser et neil peab kolm revolwrit ollema ; aga kolmat ma ei leidnud . 
Peale selle olnud Wäetsa mõisa wallitsus temaga tigge , et temma ei pea õiget korda pidama . 
Antun Mikser tunnistas , et revolwer mis Johannes Kuurmanni käest on tallitaja ärra wõtnud , olnud tema jäggu ; aga tema isse ei olle mitte üht pauku lasknud , waid need paukud on Kustas Krabi keik lasknud ( ülle pea kolm pauku ) . 
Kui tallitaja Wäetsa kõrtsi eest püstolide järel küssind , salland tema sellepärast , et ehk tema jäeb ka süü alluseks . 
Johannes Kuurmann on tema püstoliga Reopallu metsa wahel ühe paugu lasknud . 
Kustas Krabi tunnistas , et tema ollema küll Wäetsa mõisa all ühe paugu lasknud ; aga Johannes Kuurmann lasknud kaks pauku . 
Reopallu metsa wahhel ei olle Joh . 
Kuurmann mitte üht pauku lasknud , waid üksi Wäetsa mõisa all . 
Anton Mikser sõitnud nendega seltsis ühe wankri peal . 
Johannes Kuurmann tunnistas , et temma ollema küll ühe paugu mõisa all lasknud ja se olnud Anton Mikseri püstoliga . 
temal omal püstoli ei olle olnud . 
Kahte korda tema ei olle mitte lasknud . 
Pärast tunnistas Joh . 
Kuurmann , et tema ollema ühe paugu Aapallu metsa wahel lasknud ; aga mitte mõisa all . 
Tawet Mangmann tunnistas , et tema tulnud sell korral ka Paidest , kui Anton Mikser , Kustas Krabi ja Juhannes Kuurmann Wäetsa mõisa all püstoli lasknud . 
Temma tulnud nende ees oma hobbusega , kui paugud käinud , hobune kohkund , hakand lõhkuma , wissand tema pealt maha ja widand , arwata 50 sammu järrel , ni et tema sõrme nukid werised olnud , mis tema ka kohe tallitajale näidand . 
Tema siis ei tea mis sugune neist laskja olli , sest et nad keik kolmekesi ühe wankri peal ollid . 
Pärast hakand Mart Wiidemann oma mütsi waatama ja mütsil olnud lae peal auk sees , wist ika püstoli kuulist trehwatud . 
Tema nõuab oma pääwa ja haige sõrmede eest 1 rubla hõb . 
Mart Wiedemann tunnistas nisamma kui Tawet Mangmann , et püstoli paukudesthakand hobune lõhkuma , wissand T. Mangmanni maha ja widand sõrme nukid katki . 
Pärast wadanud tema oma mütsi ja müts olnud laepealt katki wist kuulist trehwatud , mis tema ka kohtule näitab ja kohtu poolt ka seks sai peetud . 
Tema nõuab oma kahe ärra wiidetud pääwade ette 1 rubla ja oma uue mütsi ette 50 kop . 
Kohus mõistis : , et poisid Anton Mikser , Kustas Krabi ja Johannes Kuurmann saawad iga üks 20 witsa hoopi . 
Kustas Krabi ja Johannes Kuurmann selle ülle , et kirriku teepeal pühapääwal revolwrit paugutawad ja teiste käiate hobusid hirmutawad , kus läbi wõib suur õnnetus sündida ja Anton Mikser selle ülle , et ta pühapääwal revolwrit juures kannab ja teiste kätte paugutada annab ja revolwri laskjatega ühes wankris sõidab siis saab ta süü teiste wääriliseks arwatud . 
Pealeselle maksawad kolmekesi seltsis Tawet Mangmanni ja Mart Wiedemannile kumbagile 1 rubla pääwa palkasi ja Mart Wiedemannile weel katki lastud uue mütsi ette 50 kop . 
Weel jääwad Anton Mikser ja Kustas Krabi oma rewolwritest ilma , et neil ei olnud mitte politseiliku luba kirja ette näidata , et naad tohiwad awalikult rewolwrit juures kanda . 
Need rewolwrid saawad oksjoni teel ärra müüdud ja raha walla laeka heaks pandud . 
Kohtu otsus peab 8 pääwa aea sees täidetud saama kohtu pääwast arwatud 2 rubla 50 kopikuga . 
Kuulatud . 
Täidetud ! 
Kohtu peawannem : Peeter Somberg XXX Kõrwamehed : Mart Limberg XXX ja Jakob Weber XXX Kirjutaja : T. Necks / allkiri / 

</sisu>
</protokoll>
