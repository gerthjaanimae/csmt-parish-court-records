<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Adu Kihlewelt kaebab , waata protokoll № 10 1sel Augustil 1884. a Jaan Einamann Adu Kihlewelti üks kord rusigaka löönud , ja Jaani naene Mari Adu naest heina putke juurega üks kord kõrwa peale löönud , et kõrwa seest weri wälja jooksnud , seda olla Tallitaja warssi näinud , ja selle löömise järel olli Adu naene haige ja nõder peast , ja on rohtusi pruukinud : 
Aaptiigist rohtu ostetud 60 kop eest 
Tohrile 30 " 
Aadri eest 10 " 
Kuppude ette 16 " 
hobune palgatud Paide 
77 
Paide tee peal ära läinud 7 
Summa 200 kop 
Kohus mõistis Jaan Einamanni oma tunnistuse peale , et ta on üks kord Adu Kihlewelti wastu nägu rusigaka löönud , ja tema naene ka ise tunnistab , et ta Adu naest on üks kord heina putke juurega löönud . 
Jaan Einamann maksab 1 rbl Adule ja 50 kop walla laeka . 
Jaani naene Mai maksab 1 rbl Adu naese ja 50 kop walla laeka ja peale selle haiguse ja rohtude ette Adu naesele 2 rbla . 
- teeb koku 5 rbla , sest saab 1 rbl walla laeka ja 4 rbl Adu Kihlewelti ja tema naesele . 
Mõistmised kuulutud . 
Adu Kihlewelt on oma naesegaselle mõistmisega rahul , aga Jaan Einamann oma naesega mitte rahul , ja sai kohtus Jaan Einamannile ööldud , et kui tema ei taha seda mõistmist mitte täita , siis peab kaheksa päewa pärast seda kohtule teada andma ja prottokol wälja wõtma ülema kohtule . 
Peakohtomees Hans Rick XXX Kõrwasmehed Mart Wärtmann XXX Mihkel Sengbusch XXX Kirjutaja Karl Waarmann / allkiri / 

</sisu>
</protokoll>
