<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
Kohtu korrapärast olid kokku tulnud Rae ja Jüri kirikuwalla kohtusse walla honesse : Kohtu wanem : Jaan Witismann , abimees Jaan Rodemann " Mihkel Taneberg kirjutaja Siimberg . 
Waata protokoll N 28 sel aastal , sai kohtu ette kutsutud Juhan Taneberg , kohus küsis miks ta 17 oktoobri kuu pääwal kohtusse ei tulnud , Juhan Taneberg ütles , et wabriku walitseja ei ole tema asemele teist meest saanud sel pääwal ja sellepärast ei ole saanud tema tulla . 
Kohus arwas selle wabanduse õigeks . 
Selle peale tunnistas Juhan Taneberg , et Jüri Madoh on Wasjala kõrtsus temalt mööda läinud ja öölnud temale , mis sa kuradi sant siin wahid ja on ka astunud tema haige jala peala , ja on tahtnud teda ka lüia ja ta on eest ära taganenud , aga tema on siis Jüri Mädohd ühe korra löönud . 
Selle peale astus ette tunnistuseks Pajopea külast Hindrik Ots , kis ütles et Taneberg tunnistus õige ei ole , sest Jüri Mädoh on läinud Taneberg'ist mööda kõrsu suures tuas ja ei ole mitte ühte sõna rääkinud Tanebergiga ega Tanebarg temaga , muud kui Taneberg on Madoht ühe korra mooda silmi löönud ja läinud ruttu kõrsu kambri , tema ja Mädoh läinud siis Taneberg järele , Mädoh pärinud miks sa mind löid , siis löönud Taneberg uesti weel kaks korda . 
Selle peale küsis kohus Madoh kääst : miks pärast tema läks weel taha kambri Taneberg järele . 
Kui jo kord lüia sai sest selle läbi oleks suur riid wõinud tulla . 
Jüri Mädoh ütles : et ta läinud taga pärima miks pärast Taneberg teda lõi . 
Selle peale leppisid Jüri Mädoh ja Juhan Taneberg teine teisega kohtu ees ära nõnda et Juhan Taneberg maksab kaks rubla Jüri Mädohle lööma hoobi eest [ 2 rbl makstud Mädoh kätte ] Otsus : Kohus mõistis et Juhan Taneberg peab weel ka peale selle 1 rubla trahwi maksma Rae walla laeka selle süü pärast , et löömine on keelatud , aga tema ometi prukis oma kätt löömiseks . 
Ja Jüri Mädoh saab süüst lahti arwatud , et tema Juhan Taneberg'i kuradi sandiks sõimas ja tema jala peale astus ; sest kolm tunnismeest seda ei ole kuulnud ega näinud . 

</sisu>
</protokoll>
