<protokoll>
<head>
<vald>keskmurre</vald>
<aeg>xx.xx.1887</aeg>
</head>
<sisu>
Oliwad kohtu korra pärast kohtu majasse kokku tulnud : Kohtu vanem : J. Korkmann kõrwas mees : J. Freiberg - " - H. Ölbaum 
Kohtu ette tuli Hans TikwaHansu koha peremees ja kaebab . 
Mina saatsin poisid Wanakubjalt oma kellasi ära tooma , wenna Jüri Tikwa ja rätsepa Madis Uustadti , sest kellad oliwad kewadest saadik juba seal ; poisid tuliwad koju õhtu kell 9. 
( üheksa ) see oli 7. Novembril . 
Aga pühapäew rääkinud Jüri Rudi Hindrek Karuauku wastu , et poisid Jüri Tikwa ja Madis Uustadt tulnuwad kella 12. ajal ööse Preediku kambrisse ja pidanud willa wõrgu nagi otsast maha wõtma , et Madis Uustadt ajandus õues Anna Rudiga juttu ja Jüri Tikwa kolanud kambris . 
Poisid läksiwad taga küsima Jüri Rudi käest , siis on Rudi öölnud Jüri wastu , et Hans Tikwa on waras ja sina oled weel suurem waras , Jüri Tikwa oli küsinud mis Hans on warastanud : ja Jüri Rudi öölnud , et Hans Tikwa on warastanud Rawa mõisa peppa pajast raua lati warastanud sellest on saani rauutanud , ja lubja ahjust puid toonud . 
Ka ütles Jüri Rudi sügise minu oma wastu , et olen Rawa mõisa wiina haamist õues wiina lasknud , selle wiinaga olen isa maha matnud ja õele pulmad teinud . 
Tallitaja abimees Jaan Priidemann ja kirjutaja kulsiwad seda pealt . 
Jüri Rudi tuli kohtu ette ja ütleb , et Aadu Rawasaar on seda öölnud 24 Juunil 1887. a. Pastewälja kõrtsis tema poja Jaan Rudi wastu , ( kes nüid kohtu kuulammise all kinni on , kas Hakenrihtri juures wõi Tallinnas ) . 
Et Hans Tikwa on Rawa mõisa raua lattist saani rautanud , mis Aadu Rawasaar öölnud weel ära rautanud , ja lubja ahju juurest puid toonud koer olnud Sõnajalul kinni . 
Ja minu poeg Jaan ütles , et Männiku Jaani , Hansu ja minu wiina haam oli Hansu õues , ja Hans Tikwa puris witerpuuriga augud sisse ja lasknud wanni ja paja sisse wiina . 
Et ma Jüri Tikwale ütlesin , et Hans Õunapuu nende oma õe mees ütles , Jüri weel suurema warga olema kui Hansu , tema juttu peale ütlesin mina temale , et ise olete wargad . 
Anna Rudi ütleb , et esimine on wälja jooksnud tema arwanud Madis Uustadti olema ja teine tulnud kambrist , mina olin tulega ukse peal ja ütlesin see on Jüri Tikwa , tema ei rääkinud ühti wastu . 
Jüri Tikwa tuli kohtu ette ja ütleb , et tema ei mäletagi milla wiimaks on Preedikul käinud , see kord magasime Madis Uustadiga weel ühe aseme peal ja ei saanud kumbki sealt ära . 
Madis UustadtKurisult tuli kohtu ette ja ütleb , et nemad põle majal kusagil käinud kui Wanakubjalt tulnud koju kell 9. õhtu ja heitsime magama . 
Jüri Tikwaga ühe aseme peale . 
Et siin tunnistusi tarwis on siis saawad 28 Novembriks kohtu kutsutud Hans Õunapuu , Jaan Bristol ja Aadu Rawasaar , see asi jäeb poolele . 
Kohtu vanem : J. Korkmann xxx kõrwas mees : J. Freiberg xxx - " - H. Ölbaum xxx Kirjutaja : K. Wilmansen xxx 
Läheb No 25 Protok . 
edasi jäeb poolele 

</sisu>
</protokoll>
