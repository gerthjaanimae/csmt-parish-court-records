<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Kohtu korra pärast olid Kaiu walla kohtusse walla honese kokku tulnud . 
Kohtu wanem : Jaan Wiiron 1. kohtu körwamees : Toomas Rassohw 2. kohtu körwamees : Mart Pauls Kirjutaja K.Kaasik Mari Piksen kaebas , et Jüri Prannu mind Kannamäe aja all Tiitsu-Matsi karjamaal suure kiwi otsas 4 kord rusikaga müksis ja 5 korra lükas mind kiwi otsast maha , tuli polwili minu peale ja peksis mind keppiga , seda on Päärn Klemmer oma saana ukse eest õueaja pealt näinud , et tema küll seal juures ei olnud . 
Jüri Prannu ütles : Mitte üks kord ei ole mina Mari Piksenid löönud . 
Mina magasin oma kambris ja üles arkades kuulsin mina wäljas kisa keda mina waatama läksin , siis nägin et Mari Piksen minu 5 aastast last suure kiwi otsast maha lükkas , kellest lapse selg oli siniseks jäänud ja punane kriips , kellele pärast kärn peale ajas ja laps kibedaste nutis seal kiwi otsast maha lükkamise pärast . 
Piksen isi läks oma lastega kiwi otsa ja siis sõimas minu last : saa kuradi laps ühe silmaga , kas sinust kaa kedagi on minu oma wastu ütles Piksen : see laps on Arsaka kõrsu juures lihuniku tehtud , Lathi parsilt on litsid maha kukkund . 
Mari Piksen ütles , et Jüri Prannu ütles mis lapsed sinul kaa on , nagu mustlase tagast maha kukkund . 
Prannu last ei ole mina mitte peksnud , ega kaa kiwi otsast maha lükkand , ei kaa sõimand ega kaa oma lastega kiwi otsa läinud , mina keelasin teda Karmanni laste kaest ane sulgi wõtmast ; seda mina ei wabanda . 
Prannuga sai wastameisi sõideltud , tema ütles minule : mine Kanihansule hoorama ja mina ütlesin temale : Latti pärselt on litsid maha kukkund ja seda on Prannu isi ütlend , et see laps Assaka kõrsu juures lihuniku tehtud on , selle pärast ütlesin mina kaa temale . 
Jüri Prannu ütles temale : Kanihansule hoorama ei ole mina sind mite käskinud minna , kui mina oma last ära tõin sinu juurest , siis ütlesin sinule : Isi oled ju wana inime ja nüid sõimad ja lükkad minu last kiwi otsast maha , lapsi peaks weel keeldud saama , kui neist paha naha ehk kuulda on , aga mite pahanduse eesmärkiks olla . 
Mari Pikseni käemees Pearn Klemmer tunnistas , et Jüri Prannu Mari Piksenid kaks korda keppiga lõi , all Tiitsumatsi karjamaal suure kiwi juures Jüri Prannu wastas : Kuidas wõisid sina niikaugele näha , seal on ju paks lepik wahel ja arwata 200 sammu maad . 
Klemmer ütles : mina waatasin seda oma saana ukse eest aja pealt . 
Prannu ütles metsa paksuse ja pikuse pärast ei wõind sina mitte niikaugele näha , sina oled toesti wale käemees . 
Kohus mõistis : Jüri Prannu maksab Mari Piksenile kahe korra lööma hoobi ette 4 rub walu palgaks ja 1 rub 50 kop walla laekase trahwi Mari Piksen maksab 1 rub 50 kop walla laekasse , et Prannuga wastameise puha pääwal on sõitlend . 
Jüri Prannu kaebdus Pikseni üle , et ta tema last kiwi otsast on maha lükkand ja sest lükkamisest lapse selg siniseks laind ja punane kriips , kellele pärast kärn on peale ajand , last kuradi lapseks ja ühe silmaga on sõimand tühjaks mõistetud , et temal kaemeest ei olnud ja et M.Piksen seda wabandas . 
Kui kohtu otsus sai ette loetud , siis küsis Jüri Prannu : Kas minu lapse selja kriipsust ja sõimamisest siis ühtegi ei saa arwatud , minul on ju käemees Jaan Ärin kellele mina oma lapse selja peal kärna näitasin . 
Kohus ei wõtnud seeparast mite seda käemeest kuulda , et Prannu mitte seda tallitaja abimehele ei näitand , ja ei arwa seepärast Jaan Ärinad kohtu ette kutsuda kaemeheks , et tema nende riiu juures ei olnud , waid 5 pääwal kui Prannu seda kärna oma lapse selja peal temale on näitand , et see wõib Prannu oma tehtud olla oma lapse selja peale . 
Et kohtu kaia Prannu sellega rahul ei olnud , siis sai temale suurema kohtu kord ara seletud . 

</sisu>
</protokoll>
