<protokoll>
<head>
<vald>keskmurre</vald>
<aeg>xx.xx.1881</aeg>
</head>
<sisu>
Prottokoll sel 16mal Nowembris 1881 Koos olid kohtu Peawanem : Jaan Reemann Jaan Kreep Hans Simsohn Kirjutaja H. Saarmu 
№ 55. 
Kohtu laua ette astusid Kaarel ja Mihkel Pormann ja kaebasid , et nende peremees Hans Kallmann on neid enne aastat lahti lasnud ja ei ole neid mitte enam tööle wõtnud . 
Hans Kallmann astus ette ja ütles : et tema sulased ei ole mitte sinna tööle läinud , kus tema neid on käskinud minna ja olla ise omale tööd walitsenud ja wiimaks hoopis ilma ajamata ära läinud . 
Kallmanni sulased Kaarel ja Mihkel astusid weel ette ja ütlesid : et nemad ei ole mitte tahtnud seda tööd paha ilmaga teha , mis peremees nende peale on pannud , se on : Karjalaudast sõnnikut kapsa maa peale wedada ja seepärast olla nemad siis hoopis ära läinud , et peremees ei ole neid selle süü pärast teine hommiku enam tööle wõtnud . 
Mõistetud sai : et peremees Hans Kallmann peab oma sulased jälle oma juure tagasi teenima wõtma ja sulased Kaarel ja Mihkel Pormann peawad kumgi 1 Rubla trahwi walla laekasse maksma seepärast , et nemad peremehe käsu wastu on pannud ja ep ole mitte sinna tööle läinud , kus neid on kästud . 
Se mõistmine sai kuulutud ja olid sellega rahul kaebaja Kaarel ja Mihkel Pormann , kui ka nende wastane Hans Kallmann . 
On ka täidetud . 
( 2 Rubla walla laeka heaks ) . 
Kirna walla kogukonna kohtu nimel , Peawanem : Jaan Reemann / allkiri / Jaan Kreep XXX Hans Simsohn XXX Kirja tunnistuseks kirjutaja H. Saarmu / allkiri / 

</sisu>
</protokoll>
