<protokoll>
<head>
<vald>keskmurre</vald>
<aeg>xx.xx.1880</aeg>
</head>
<sisu>
Ettewõetud sai se assi mis No . 
14 poolele jäi . 
Mik Elts tunnistab : Kui Hans Härg senna tulnud on Peter Noggur öölnud : Na wänt ka siin . 
Kui Härg Nogguri öölnud mis sa wanna innimenne surnust tahhad ja näppoga lõua alla lönud , on Ellermann öölnud : No mis Wänt wõib agga tehha , selle peale on Möll Härjale wiina pakkunud ja Ellermann öölnud : ä anna wändale wiina . 
Sep öölnud , teist kahhest kokko saaks üks hea wannamees ja Ellermann öölnud , sa olla wäntmeister , tee siis meist üks , sep on nende kahhe pead kokko lönud , ja Ellermann kohhe sepeale seppale möda pead lönud , ja sep ka wasto annud , selle pea karwopiddi kokko läinud . 
Sep on joobnud olnud , agga Ellermann põlle mitte joobnud olnud . 
Kui Ellermann Seppa lönud , öölnud , kedda sa tulled õige narrima . 
Pärrast öölnud : Egga ma sest pea lömisest nenda paljo hädda ei saandgi , kui Hanso wanamees . 
Juhhan Möll ei tulnud tänna ka kohto ette . 
Ellermann tunnistab : Temma põlle joobnud olnud . 
Härg tunnistab : Temma on joobnud olnud . 
Ellermann tunnistab : Temma põlle sõimo senno üttelnud , ei ole käskinud kahhest ühte tehha , egga olle ka lönud . 
Ja nõuab omma au , et tedda wannutud meest on teine lönud . 
Kui kohto poolt sai temmale ( Ellermannile ) ööldud tunnistusse meeste tunnistuste peale olli sinna essite teisele sõimo nimmesid mitto korda üttelnud , teist käskinud kahhest ühhe tehha ja olled enne teist russikaga lönud , ütles temma wihhaselt : Ah , kas temma lõi mütsiga , ma saan arro kül kudda se on , minno senna peab ommeti õige ollema , siis ma pean ennese ammetist lahti wõtma kui ma õigust ei sa , ma ei wõi siis ennam kellegi ukse ette minna käsko andma ja ei lasse eddasi räkida . 
Et nende tunnistuste jures waidleminne on ja kumbagi poolt järrele andmist ei olle ja Ellermann selle peale surelinne on , et temma tallitaja abbimees , wannutatud mees on , temma tunnistus mehhi ei küssi ja püab ka kohhut pilgata , agga tunnistus mehhed Maddis Wiermann ja Mik Elts ka wannutatud mehhed on , ei wõi nende ülle siin middagi mõista . 
Agga kohto arwamist möda põab Ellermann omma õigust aiada , sest et temma omma kaebduste sees ütles omma pea sest kokkolömisest 4 näddalat haiget teinud ja jalg ärrawänatud olnud , agga ommeti on ta teisel hommikul pulma pealt Kiwwilo laadal olnud , et mingi wigga põlle nähha olnud . 
Ja et ta selge peaga teisele , joobnule , sõimo nimmesid annud , teist sundinud kahhest ühte teggema ja teist enne lönud , on temmal süüd arwata . 
Ja Hans Härjal on süüd arwata et ta wasto lõi . 
Kohto poolt sai nõuks wõetud sedda asja Kihelkonna kohto holeks palluda . 
Kohto wannem Juhhan Suursild Kohto kõrwamees Hans Härg Kohto järgmees Mihkel Krusement Kirjotaja H.Siimson 

</sisu>
</protokoll>
