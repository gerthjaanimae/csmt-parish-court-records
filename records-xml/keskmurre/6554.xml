<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Oliwad kohtukorra pärast kohtu majasse kokku tulnud : Kohtuwanem : K. Borkwell Kõrwasmees : Jaan Treiberg - " - Jüri Korkmann 
Juhan Mühling tõi oma kaebtuse asjus weel tunnistust kohtu ette : et Liisu BlumfeldtKurisolt kuulnud ja teada tunnistada , et ta kuulnud kui Jaan Lepik rääkinud Kurisu mõisas , et nemad olla kahetõistkümne poisiga Juhan Mühlingit peksnud . 
Liisu Blumfeldt kutsuti kohtu ette - ja ta tunnistab , et tema ja mõned tõised naised küsinud Kurisu mõisas sõniku wedamise juures Jaan Lepiku käest , et miks teie nii hulgakesti siis ühe kallale kippusite , mis peale Jaan Lepik wastanud : et nemad olnud kül kahetõistkümnekesi sääl , pole aga Juhanit keegi peksnud , muidu aga toast wälja wiinud . 
Muud ei ütle Liisu midagi enam sest asjast teadwat . 
Jaan Leppik kutsuti siis kohtu ette kus ta selle eesseiswa tunnisse peale ütleb , et tema ei olewat mitte nõnda rääkinud , sest tema ei olla Juhan Mühlingi peksmist näinud ega teadwat sest siis ka midagi rääkida . 
Pääle selle nõuab Jaan Leppik weel , et Liisu Blumfeldt annaks weel tunnistusi üles , kes seda on pealt kuulnud , kui ta nõnda olewat rääkinud . 
Selle nõudmise peale wastas Liisu et nemad olnud sääl mitme naisega ja plaranud muidu ükstõise wahel , mis poleks maksnud mitte kohtu ette tuagi . 
Jaan Lemming ( Kurisolt ) kes Juhan Mühlingi kaebtuse järel esimene olnud teda peksma , kutsuti nüüd kohtu ette , kus ta tunnistab et tema ei olewat mitte sel õhtul ega ka enne ega pärast Rawakülas käinudki ning ei teadwat siis ka Juhan Mühlingist ega tema peksmisest ühtegi rääkida . 
Juhan Mühling ei tea see kord ka ühtegi tunnistust üles anda , kes oleks Jaan Lemmingat sel õhtal Rawakülas näinud . 
Et need tunnistused selle asjale paremat selgitust ei näita toowat siis mõistis kohus need tühjaks . 
Kohtuwanem : K. Borkwell Kõrwasmees : Jaan Treiberg xxx - " - Jüri Korkmann xxx Kirjutaja : allkiri 

</sisu>
</protokoll>
