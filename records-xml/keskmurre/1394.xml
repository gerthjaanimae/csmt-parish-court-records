<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
I ) Kohtu ette astus Sepa koha omanik Tõnu Leinkop ja kaebas : Minewal suil tuliwad Kassi Jüri Tominga loomad - 16 ( kuusteist ) lammast ja 2 ( kaks ) lehma minu wilja põllu peale . 
Esimesel korral saiwad naad wälja aetud ilma trahwi nõudmata . 
Aga kui teist korda jälle need samad loomad minu wiljasse tuliwad ja seal kahju tegiwad , siis nõudsin mina omale kahju tasumist . 
Jüri Tominga naene Anu tuli loomade järel ja ütles : Peremees põle täna kodu , kül ta homme ( kui koju tuleb ) , ise tuleb , siis waatate selle koju üle ja ta maksab wälja , mis kohju on tehtud . 
II ) Jüri Tomingas sai ette kutsutud ja küsitud miks ta mitte põle seda kohju waatama läinud , ega selle eest midagi tasunud . 
Jüri Tomingas wabandas , et tema naene ei olla sest sõnagi öölnud , et kahju tasumist , ehk üle waatamist olla nõutud . 
III ) Et asi nõnda kauaks oli jäänud , ei wõinud kohus enam näha , kui palju seal oli kahju tehtud , waid sundis sellega leppima , et Jüri Tomingas maksab Tõnu Leinkopile kahju tasumeseks 6 ( kuus ) rubla . 
Sellega oli ka Jüri Tomingas rahul ja lubas seda raha järgmisel kohtu päewal ära maksta . 
Kohtu otsus sai täidetud ja Tõnu Leinkopile Kassi Jüri Tominga oksjoni wiisil müidud lehma hinnast 6 rubla lammaste ja weiste trahwi ära maksetud . 
17mal Webruaril 1890. 

</sisu>
</protokoll>
