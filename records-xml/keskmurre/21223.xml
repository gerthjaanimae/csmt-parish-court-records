<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Nr. 33 peale said endised kohtumehed ettekutsutud . 
Jüri Ummus ja Hans Härg tunnistawad : Kui nemad Induse kaebduse asja on tahtnud ülekuulata on tallitaja Mart Remi öölnud : Teie ei wõi seda asja seletada ega mõista , siis on nemad seda järele jätnud . 
Kustas Indus tunnistab : See tüli on kõik tema naabri mehe Jüri Püll läbi tulnud , tema on mõisa lubaga selle koha heina küüni uueste ehitama hakanud ja Jüri Püll on teda keelama tulnud seda tegemast , et tema oma tööd edasi teinud , on kaebdused mõisa wiidud , ja teine pääw on mõisa poolt kiri saadetud , et töö peab seisma jääma , ja sel pääwal on wabatmees Jüri Aldur ennast senna majasse sisse kolinud , ja siis on tüli ja riid tulnud ja seda on Jaan Jamul kes temal tööl olnud , pealt näinud . 
Jaan Jamul tunnistab : Tema on Induse tööl olnud ja Jüri Püll on senna tulnud ja keelanud tööd tegemast ja teda töölt ära ajanud , et nemad tööd edasi teinud on teisel mõisast kiri tulnud et töö peab seisma jääma . 
Selle peale ajasid kohtu käemees Madis Wiermann ja tallitaja Jüri Püll Induse ja Jamuli toast kohtu eest wälja ja see tüli jäi ülekuulamata . 
Kohtu wanem : Jaak Urgas Kohtu käemehed Rein Wilba ja Madis Wiermann Kirjotaja H.Siimson 

</sisu>
</protokoll>
