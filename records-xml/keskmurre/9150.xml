<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Kogukonna kohus 17. Aprillil 1882. 
Peale seaduse korra oliwad koos : Kohtu wanem : Jüri Tomson XXX Kohtu kõrwamees : Juhan Kerem XXX " " " Jaan Weber XXX Ülem Lõuna Järwa Keiserlik hakenriihtri kohus , oli Türi Kiriku walla kogukonnakohtulle käsku annud ülemal nimetatud pääwal kohtu pääwa pidada , kus Ann Ristmann ja Mihkel Ristmann Anne poeg , Piometsast , mõne ülemale kohtule tarwilise asja üle pidiwad küsitud saama . 
Ann Ristmann ei olnud kohtu pääwaks sia tulnud , aga Mihkel Ristmann andis kohtu küsimiste peale järgmist tunnistust : Tema olla oma onu poja Jaan Ristmanniga minewa Jõulu pühade ajal wiimast korda koos olnud ; tema ei ole Jaan Ristmanni käest mitte üht kopikat raha oma kätte hoida wõtnud , ega põle ka Jaan Ristmannile mitte raha laenanud . 
Temal ( Mihkel Ristmannil ) ei ole Jaan Ristmannile mitte hobust Tallinnasse minemiseks anda olnud , sest et ta oma hobuse juba küünla pääwa ajal ära müünud . 
Kartohwlid ei ole Mihkel Ristmannil , ega tema emal Annel , nii palju olnud , et isi süa oleks saanud , müümisest ei ole sugugi juttu olnud . 
Seega olla kõik wale , mis Jaan Ristmann ülema Keiserliku kohtu ees tunnistanud . 
Kohtu wanem : Jüri Tomson XXX Kohtu kõrwamees : Juhan Kerem XXX " " " Jaan Weber XXX 

</sisu>
</protokoll>
