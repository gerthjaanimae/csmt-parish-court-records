<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Rae ja Jüri Kiriku walla kohtu protokoll . 
Tuli ette Aruküla wallast Andrei Rosenberg ja kaebas et Rae wallast Hans Lenkmann on teda 1ne Sep . 
k . 
p . 
Wasjala kõrtsis rusikaga peksnud esiteks kuklasse ja wiimaks kõrwa ääre ja tema ninast on ka werd sest peksust wälja tulnud , sest ta on ka kohe Rae tallitaja juure läinud ja oma werist nina seal näidanud . 
Tallitaja ütles et ta on tema werist nina näinud aga seda tema ei tea tunnistada mis asja läbi on tema weriseks saanud . 
Selle peale sai Hans Lenkmann ette kutsutud kis tunnistas , et tema on läinud oma asja pärast kõrtsu , ja olnud kõrtsmiku elu tuas ja Arukülast Jaan Solbrük ja Mart Kääs olnud ka seal kõrtsmiku elu tuas ja lasknud sinna õlut tua , aga Arukülast Andrei Rosenberg tulnud ka sinna ja olnud jua täis ja võtnud seal ise kohe omawoliga Solbrükki õlle pudeli ja kallanud wälja omale klaasi sisse siis nõudnud Solbrük et Andrei Rosenberg peab selle pudeli õlut wällja maksma , aga Rosenberg üünud Solbrükile : " Minu raha intressid maksawad seda wälja , Solbrük öölnud : " ega siin intressi pärimise koht ole ( Andrei Rosenbergil on Solbrüki kääst raha saada olnud ) ja norid siin teiste kääst õlut ja ei maksa wälja mis oled ära joonud ; selle peale on Jaan Solbrük ja Mart Kääs kõrtsmiku kambrist wälja läinud ja Andrei Rosenberg on sinna jäänud ja kõrtsmik on pärinud Rosenberg , kääst selle pudeli õlle raha mis ta on seal wälja joonud oma woliga aga Rosenberg ei ole mitte maksnud siis kui Rosenberg hakanud kambrist ära minema öönud Hans Lenkmann : " eks ta maksa se pudel õlut wälja , " aga Andrei Rosenberg öönud : " Sul on hoora laps ja ei ole seda wälja maksnud ja mina pean se pudel õlut wälja maksma . 
" Ja seda hirmust laimamise ütlemist ei ole tema mitte kannatanud , waid lükkanud Rosenberg kõrtsmiku kambrist wälja Kunru ette kõrtsu tuppa ja ukse wahel on ta Rosenbergid ühe korra kuklasse löönud ööldes : " Kuidas sina tohid mind nii hirmsaste teutada sa pead seda tõeks tegema kas minne on hoora last olnud . 
" Wiimaks Hans Lenkmann ütleb et tema Rosenbergi ei ole wastu nägu löönud sest tema on ise purjus peaga wastu uksi läinud ja letti ääre maha kukkunud . 
Ja kõrtsi naine on seda tüli täiste oma kambris näinud ja kuulnud kuidas Rosenberg on öönud Hans Lenkmannile . 
Selle peale ütles Andrei Rosenberg , et kõrtsmiku kambris on Hans Lenkmann tema kääst üks pudel õlut küsinud ja tema on siis selle peale öönud : " ega mina hoora poeg ei ole et ma ei jõua üks pudel õlut osta , " waid selle peale on Hans Lenkmann teda kuklasse löönud . 
Jääb poolele . 
Kõrtsinaine ja Arukülast Jaan Solbrük ja Mart Kääs peawad ette tulema tunnistusteks . 

</sisu>
</protokoll>
