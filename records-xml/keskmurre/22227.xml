<protokoll>
<head>
<vald>keskmurre</vald>
<aeg>xx.xx.1890</aeg>
</head>
<sisu>
Täna , sell 12 Septembril sai ülekuulatud Liisu Klebergi tüli asi , Jüri Kraisi wasta , mis Tohise Säese peres on juhtunud , lehma orasel käimise pärast . 
Kaebaja Kohila wallast Mardi naene Liisu Kleberg , kes Sinika saunas elab , Luteruse usku , 48 aastad wana ja kaebtusalune Tohise Sääse peremees Jüri Krais , Luteruse usku , 44a . 
wana . 
Liisu Kleberg kaebas , et 9 Septembril 1890ast Jüri Krais on tema lehma kinni ajanud , kelle järele tema sellesamma pääwa õhtu piale pääwa loojad on läinud ja tahtnud teda ära ajada , aga Jüri Krais on nõudnud lehma eest trahwi 1 rubla , et paha , mis lehm teinud oli , oli wäga waike ja trah , mis lehma ette nõuti üliwäga kõrge oli , siis üttelnud Liisu Kleberg Jüri Kraisile , sinu loomad on 12 aastad minu wilja söönud ja mina ei ole ühte kopikast nende ette nõudnud , aga minu lehm tuleb ühe korra sinu orase piale ja sa nõuad kohe ühe rubla trahwi , ilma sõna rääkimata on J.Krais wõtnud ahju hargi ja löönud sellega ühe korra tema pahema käe piale , nenda tugewasti , et ta kätt enam ei ole wõinud liigutada ja weel piale seda lükanud teda uksest wälja ; siis tema on läinud talitaja abimehe juure ja palunud teda , et tema tuleks ja annaks lehma kätte ; talitaja abimees on tulnud ja annud lehma kätte , et tema kodu wõinud minna , aga lehma trahw on jäenud seekord maksmata . 
Se sai kaebajale ette loetud ja ta tunnistas seda nenda kirjutud olewad kui ta on rääkinud , oma käega kolm risti alla tehjes , et ta kirjutada ei mõista . 
L . 
KlebergXXX . 
Kaebtusalune Jüri Krais ütles , et Liisu Kleberg kiusab teda oma loomadega , mittu korda olla nimetud L.Klebergi lambad ja lehm J.Kraisi orasel käinud , kust J.Krais neid ära ajanud ja käskinud hoida , aga L.Kleberg pole sest tähelegi pannud , lehm käinud ikka tema orase pial , wiimaks 9 Septembril on Krais Klebergi lehma oma õue ajanud ja nõudnud üks rubla trahwi lehma pialt , L.Kleberg on sellesamma pääwa õhtu lehma järele tulnud ja ei ole mitte tahtnud maksta , lehma ette , eelpool nimetud trahwi , waid on temale hakanud ette panema , et J.Kraisi loomad on 12 aastad L.Klebergi wiljas käinud ja pole kopikad trahwi nõudnud , sellepiale on Krais Klebergi tuast käskinud wälja minna , et tema liiga palju kära teeb , ta ei olla teda löönud ega lükkanud . 
Jüri KraisXXX Se sai kaebtusaluse Jüri Kraisile ette loetud ja ta tunnistas seda nendaolewad kirjutud , kuida tema on rääkinud , oma käega kolm risti alla tehjes , et ta kirjutada ei mõista . 
Talitaja abimees Juha Tori rääkis , et Liisu Kleberg on tulnud 9 Septembril , õhtu , tema juure ja kaebanud nuttes , et J.Krais on teda löönud ahju hargiga ja lükkanud tuast wälja , kui ta lehma läinud kätte saama ; pialegi on L.Kleberg temale näitanud oma kätt , mille peale J.Krais on löönud , käsi on olnud sinine ja näidand wälja , et hoop raske on olnud , L.Kleberg palunud teda tulla lehma kätte andma , sest , et tema üksi ei julgenud minna , kartes , et weel lüüa saab . 
Talitaja abimees on läinud ja annud tema lehma kätte , kellega ta on kodu läinud , endisest löömisest pole enam juttugi olnud . 
Juhan ToriXXX Se sai ette loetud ja ta tunnistas seda nenda kirjutud olewad kuida tema on rääkinud , oma käega kolm risti tehjes , et ta kirjutada ei mõista . 
Lepitust sai pakutud ja maanitsetud ära leppida , aga on jäenud wastu wõtmata . 
Kohtumõistus . 
Keisri Majesteedi Ukaasi järerle on Tohise walla kohus 12 Septembril 1890 aastal Liisu Klebergi kaebtus asja Jüri Kraisi wasta ülekuulanud ja ära kaalunud oma südame tunnistust mööda ja Rahukohtumõistjatest piale pandama nuhtluse seaduse paragrahv 129 järele , ning on mõistnud , et Jüri Krais piab maksma Liisu Klebergile , keda tema on löönud , 5 rbl ( wiis rubla ) raha tema hoobi kannatamise eest ja raha rahaks , millega kätt piab parandama , piale seda Jüri Krais maksab 1 rbl . 
( üks rubla ) raha Tohise wallakassasse trahwi , et tema niisugust rumalad wägiwalda on pruukinud . 
Talurahwa seaduse raamatu paragrahv1 , 112 järele piab Liisu Kleberg Jüri Kraisile maksma 50 kop . 
( wiiskümmend kop . ) selle eest , et ta lehm on orasel käinud , kust J.Krais teda kinni ajas . 

</sisu>
</protokoll>
