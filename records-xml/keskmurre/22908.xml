<protokoll>
<head>
<vald>keskmurre</vald>
<aeg>xx.xx.1870</aeg>
</head>
<sisu>
Prottokoll sel 23mal Januaril 1870. 
Koos ollid kohto Peawannem : Hans Ehrenwerth Kõrwamehhed : Jaan Epmann Jaan Raudmets Kirjutaja H. Saarmo 
№ 4. 
Kohto ette astus ära surnud Jaan Saarmo naine Mai ja kaebas , et temma õnsa mehhest järrele jäen asjad ja ellajad saaksid oksjoni wisil ärra müdud ja et se rahha saaks waeste laste heaks kihhelkonna kohtusse pandud ; sepärrast et temmal ei olle selle Jaan Sarmoga mitte lapsi olnud , waid , et need kolm last on temma õnsa mehhe essimisest abbiellust järrele jänud ja et temma ei jõua mitte nende kolme waese lapse eest hoolt kanda , waid pallub neid Kirna walla holekandmise alla jätta . 
Järrele jänud lesk Mai Saarmo pallub ka sest oksjoni wisil ärra mütud warrandussest ossa wõtta . 
Kihhelkonna kohto lubba andmisse peale sai mõistetud , et selle ärra surnud Jaan Saarmo kraam ja ellajad peawad Kirna alla pollitsei üllewatamisse all sama ärramüdud ja nende asjade hind kihhelkonna kohtuse widud , kus ta seädusse järrel saab ärra jäggatud waeste laste ja järrele jänud lesse Mai Saarmo heaks . 
Se moistminne sai kulutud ja Mai Saarmo ütles , et temma on sellega wägga rahhul . 
Hans Ehrenwerth XXX Jaan Epmann XXX Jaan Raudmets XXX Tunnistusseks kirjutaja H. Saarmo . 

</sisu>
</protokoll>
