<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Oliwad kohtu korra pärast kohtu majasse kokku tulnud : Kohtu wanem : K. Borkwell Kõrwas mees : J. Kalamäe - " - J. Korkmann 
Kohtu ette tuli Rawamõisa walitseja Juljus Grüiner ja kaebas , et Rawa mõisa saeweski seest sae puru alt on üks wask toru leitud . 
Jüri Hinnof on seda leidnud ja mõisa Härrale ülesse annud , umbes 4 nädala eest . 
Seda on tuntud Wiinawabriku ära lõhutud torudest üks toru olewad , mis Wiina meister Kaarel Meinberg on ära lahutanud . 
Mõisa härra on seda sinna paika waatamise peale jätnud kes teda sealt läheb ära wõtma . 
Kaarel Meinberg on ilma luba küsimata 28 Oktoobril koju läinud ja selle peale on Jüri Hinnof läinud toru waatama ja leidnud ta ära wõetud olewad , need torud oliwad Kaarel Meinbergi käes ja pidiwad luku taga hoittud olema . 
Selle pärast peaks Kaarel Meinberg selle eest wastutama . 
Wiinameister Karel Meinberg ütleb , et see toru kadumine temal teadmata on olnud . 
Esimise wask taldrekute wiimise ajal on see Apparaadi toru weel külles olnud , et teda enne mitte ära wõtta ei saa kui wana apparaad on ära lõhutud , peale seda pidi ta linnase keldris olema kõige teiste wask torude seas , selle uks oli öösete lukkus aga päew ajal oli lahti ja wõisiwad töömehed ka sees käija . 
Selle pärast on see võimalik , et seda ka keegi muud on wõinud wiia kui mina . 
Jüri Hinnof ütleb , et 2 nädalat ehk peale on sest aega kui selle toru ma sealt saeweskist sae puru seest leidsin . 
Keskkohast oli krae wäljas , mina läksin oma kastile ja nägin teda seal ja teatasin seda härrale , härra käskis seda järele waadata millal ta ära kaub . 
28 Oktoobril umbes Koidu hakkul , kui Wiina meister koju läks ja käskis mind meski järele waadata . 
Tema käis umbes 1 1 / 2 tundi ära , kui ta tagasi oli siis läksin mina Saeweskisse waatama aga ei olnud toru enam seal . 
Laupäewal 27 Oktoobril kesk päewa aegus oli toru weel alles aga püha päew hommiku päewa tõusu ajal oli ta kadunud . 
Ka ei ole teistest töö meestest Jüri Hinnofi kindla teadmise järele sell öösel keegi salaja kodu käinud . 
Kohus ei teadnud mitte mis selle Wabriku wask toru hind on selle pärast jättis otsuse tegemise tulewaks kohtu päewaks teha . 
Kohtu wanem : K. Borkwell xxx Kõrwas mees : J. Kalamäe xxx - " - J. Korkmann xxx Kirjutaja : K. Willmansen xxx 
Läheb No 23. 
Protokollis edasi . 

</sisu>
</protokoll>
