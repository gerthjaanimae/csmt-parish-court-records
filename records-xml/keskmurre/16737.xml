<protokoll>
<head>
<vald>keskmurre</vald>
<aeg>xx.xx.1881</aeg>
</head>
<sisu>
Kohtu korra pärrast ollid Rawwila ja Palwerre valla kohtusse walla hones kokku tulnud : Kohtu wannem : Juhan Suursild Kohtu käemehhed : Juhan Kant ja Hans Härg Kirjotaja H.Siimson Jürri Konto Rawwila mõisa tisler kaebab : Temma peale olla tühhi jut tõstetud , et temma olla karjalautas mõisa lehma juures käinud . 
Kai Hollunder lesk naene ja mõisa sullane Juhan Wiermann olla sedda jutto tõstnud , agga temma ei olla mitte korda karjalautas käinud . 
Kai Hollunder tunnistab : Temma on karjalautas haige olnud ja näinud et õhto ehha aial üks mees on karjalauta sissetulnud ja lehmade sõime peal eddasi käinud , tagga nurgas seisma jänud , ja Juhan Wiermann on tüdrokuid otsima tulnud ja temma juure jänud , ja ka näinud et üks mees seal olnud must jak selgas . 
Ja pärrast sealt mööda seina äärt tassakeste tulnud nende poole , kui Wiermann on köhhitanud on se wärrawast wäljaläinud , temma põlle tunnud kes se on , on jubba üsna pimme olnud agga temma põlle tedda middagi teggema näinud ja Wiermann öölnud , se on tisler , ja olla ka sedda jutto wäljateinud . 
Juhan Wiermann tunnistab : Temma näinud Kai Hollundri ütlemisse peale et üks mees on seal tagga nurgas olnud ja sealt lehmade takka nende poole tulnud , on jubba pimme olnud , kui temma healt teinud , on wärrawast wäljaläinud ja temma järrele läinud waatama ja wärrawa wahhelt eemalt näinud , arwanud tisleri ollema , põlle temma liggi saanud , egga temmaga räkinud , egga põlle tedda keddaggi teggema näinud ja hommiko on temma sedda teiste teomeestele räkind . 
Jürri Konto tunnistab : Se jut on jubba ammo innimeste käes olnud , sest se assi piddand kewwade Nellipühhi aial ollema , agga põlle sedda temma ette ööldud , muud kui wahhest kuulnud , et mõnni öölnud : lehma meister , enne kui nüüd Kose möldri pois Bären Kleesmann temma käest küssinud , kas sa isse tead ka , et sinno peal nisuggune jut on . 
Bären Kleesmann tunnistab : Mõisa jures on temma sedda jutto kuulnud ja Kose weskis mõisa sullase Jaan Traadi käest küssinud , kas se paks tõssi ollema ? 
Traat öölnud , küllap se tõssi on . 
Ta küssinud , kas ta isse teab ka sedda ? 
Traat öölnud küllap ta teab . 
Siis on temma Kontu käest sedda teisel päwal küssinud ja Kontu öölnud , et ta põlle kuulnud . 
Kontu tunnistab : Ni pea kui temma sedda jutto kuulnud , on wallitsejale räkind ja wallitseja käskinud sedda kohtusse anda . 
Et Kai Hollundri ja Juhan Wiermanni tunnistust mööda se mees seal otsego passimise peal olli ja tasa nende liggemale tulli , on arwada , et se ehk passis neid , ja et mõisawallitsuse poolt on keeldud karja lautas maggamast , et teomehed peawad omma toas ollema . 
Ja et nemmad seal middagi ei näinud , nenda kuida nemmad jutto on tõstnud , mõistis kohhus : Juhan Wiermann maksab selle häbbematta jutto tõstmisse eest 3 rubla , ja et lese naese jures olli 2 rubla , üllepea 5 rubla trahwi wallalaeka . 
Kai Hollunder saab selle eest , et temma poisi omma asseme jure sullis ja kohto wasto surelinne olli omma russikat näidates 2 päwa wangi puuri . 
Jürri Konto jäeb sest juttust wabbaks . 

</sisu>
</protokoll>
