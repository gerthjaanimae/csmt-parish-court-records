<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Oliwad kohtu korra pärast kohtu majasse kokku tulnud , Kohtu wanem : J. Korkmann Kõrwas mees : J. Freiberg Järgi mees : J. Kernmann 
Ette tuli Rawa mõisa metsa waht Aadu Toots , kohus kuulas tema kaebtuse üle , ja wõttis selle kohtu protokolli ülesse , mis Rawa tallitaja , Kurisu kohtu wanema ja Rawa mõisa walitseja juures olemisel oli ülesse wõtnud . 
Kurisu walla mehe Jüri Marderi wastu : Rawa mõisa metsawaht Aadu Toots kaebab , et tema on 11. Septembril õhtu metsa läinud ja leidnud sealt ühe hobuse , waatanud siis ümber ja näinud ühe inimese kell puud seljas olnud , tema läinud järele tõmbanud puud seljast maja ja wõtnud waljastest kinni , kellega need puud tall seljas olnud , tunnud siis ära , et see olnud Jüri Marder Kurisu walla mees kelle hobuse koppel Rawa metsa wastas on , mina hoitsin waljastest kinni ja tahtsin neid ära wõtta , Jüri Marder kiskunud neid oma poole ja öölnud kas lased waljastest lahti , siis hakanud paluma , et metsa waht talle andeks annaks . 
Metsawaht lubanud talle andeks anda kui ta puud oma kohta toob ja waljad tema kätte jättab , Jüri Marder wiinud siis puud sülda tagasi kust nad wõetud olnud ja metsa waht tulnud waljastega ära . 
Jüri Marder tunnistab need waljad omaks . 
See Metsa maa on niisugune koht kus noori puid kaswatakse ja aed ümber on . 
Puu süld oli pealt segatud , kus need halud uueste olnud lautud . 
Jüri Marder oli siin juures ja ütleb : et hobune on ise tulnud Rawa mõisa metsa , ja tema on hobust otsinud ja metsa wahi wastu tulnud puid ei olnud minul mitte seljas , ja metsawaht Aadu Toots wõttis minu waljad ära . 
Et Jüri Marder puudub , jäeb see asi tulewaks laupäewaks see on 24 Septembriks . 
Kohtu wanem : J. Korkmann xxx Kõrwas mees : J. Freiberg xxx järgi mees : J. Kernmann xxx Kirjutaja : K. Wilmansen xxx 
Läheb No 23 Protokollis edasi . 

</sisu>
</protokoll>
