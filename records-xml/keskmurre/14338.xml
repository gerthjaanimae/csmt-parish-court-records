<protokoll>
<head>
<vald>keskmurre</vald>
<aeg>xx.xx.1880</aeg>
</head>
<sisu>
Hans Tarbe Hinreko perremees kaebab : Temma on omma karja poissi ommad härjad käskinud omma tehtud heinamaale aiada sest et teiste härjad on enne jo heinamaal olnud kellega nendel heinamaad kous on ; agga Kustas Kingsep Pearna perremees on sepärrast temma karjapoissi peksnud ja lasknud poissi härjad ärra aiada ja pärrast on heinamaal temma tüttart tahtnud peksta ja on kampsoni lõhki tõmmand , sest temma on saatnud tütre härgi ärra aiama . 
Kustas Kingsep tunnistab , temma põlle poissi peksnud , on agga käskind minna härgi ärra aiamaagga pois põlle läinud ja tüdrukusse põlle temma putunud . 
Karja pois Juhan Wilba tunnistab : Kingsep on nende koio tulnud ja tedda õuest wälja weddanud ja temma pea wasto wärrawa sammast läinud ja aianud tedda härgi ärra aiama , et temma kül öölnud , et perremees käskis aiada . 
Hinreko perrenaene tunnistab nendasammoti et Kingsep poissi weddanud ja metsa saatnud ja pois on härjad metsast ärra aianud . 
An Tarbe Hanso tüttar tunnistab : Kui issa tedda saatnud härgi ärra aiama on Kingsep wikkat käes tedda taggaaianud temma õllast kinni sanud ja temma kampsoni lõhki tõmmand , agga põlle tedda lönud on agga ähwardanud . 
Kingsep püab need tunnistused kül keik walleks aiada , agga ei olle ommale tunnistusi etteanud nenda kui sai enne kästud ja kuida ta lubbas . 
Et Kustas Kingsep läinud omma käega teise karja poisi ja tüdrukusse putuma , mõistis kohhus : Kingsep maksab 2 rubla trahwi wallalaeka . 
Lomade polest ei sa nende wahhel middagi mõistetud , sest et lomad ühhes käiwad karjamaal ja heinamaal . 
Kohto wannem Juhhan Suursild Kohto käemehhed Juhhan Kant Hans Härg Kirjotaja H.Siimson 

</sisu>
</protokoll>
