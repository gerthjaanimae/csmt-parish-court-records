<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Mõisa moona mees Tõnu Püll kaebab : Teine moonamees Tõnu Uhlberg on oma poega Hans Uhlbergi kes täiskaswanud mees , magamise peal ilmasüüta liaste peksnud , tema on keelanud ja Uhlberg kohe tada ka puuga löönud , tema on puu käest ärawõtnud , Uhlberg kohe ühe nuia wõtnud ja temale pähe löönud . 
Hans Uhlberg Tõnu poeg tunnistab : Tema on alati iga pääw mõisas tööl olnud ; aga wõeras ema on tema kuue ärapannud , põle leiwa kotti pannud ja on issa ees tema peale kaebanud , aga süüd tema ei tea teinud , ja issa on teda peksnud et suust ja ninast weri wälja tulnud . 
Tõnu Uhlberg tunnistab : Pois olla teiste paha nõuandmise peale pahaks läinud , ei tahta ennam sanna kuulda ei ole tööle läinud , seepärast on tema poissi peksnud , aga Tõnu Püll on wahele tulnud ja teda sõimanud , seepärast on ta teda löönud . 
Jüri Kauks tunnistab : Uhlberg on homiku wara pöningul poissi peksnud , pois tüki aega karjunud , on maha tulnud Pülli löönud ja Pülli naest ka , et see löma puu ärawõetud , on nuia wõtnud ja Pülli löönud . 
Et Tõnu Uhlberg essite liia lööma = puuga poissi peksnud ja Pülli ja naest löönud ja pärast nuiaga löönud , mõistis kohus : Tõnu Uhlberg maksab selle eest wallalaeka trahwi 3 rubla . 
Kohtu wannem : Jürri Ummus Kohtu käemehed Hans Härg Mik Elts Kirjotaja H.Siimson 

</sisu>
</protokoll>
