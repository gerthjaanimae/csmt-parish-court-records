<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Jaak Kalm oma naesega Els Suurest-Kõppust tullid kohtu ette ja andsid üles et neil ait 25 / 26 Oktobril ööse ära lõhutud ja arwawat nemad et Hans ja Anu Koorits seda on teinud , kui on wolimees Willem Ekbaum ja peremees Juhan Rabisson seda ülewaatnud mill moodul wargus on sündinud . 
Ära olewat warastatud nimelt : 4 linast labast kangast ja üks taimne linane kangas , pikus olnud kangaste üks 75 küinart , teine 70 küinart , kolmas 65 küinart neljas 48 küinart ja taimne 40 küinart . 
8 karriste mooda meeste särki ja üks siit moodu linna riidest meeste särk , 12 Karriste moodu naeste särki , 2 särgi pihta , 3 naeste rahwa linast suurt kaela kraet , 4 taimset linast woodi lina , 2 taimsed laudlina , 1 taimne ja teine labane kätterätti , 11 naela walgeid wiltsid lõngu , 1 nael kahekortsed walget lõnga , 5 naela muste wiltsid lõngu , 5 naela õmmelune niiti 15 naela muste ja walgid willu , 1 wammusa riidest uus naeste rahwa palitu . 
1 palitu täis musta riiet , 2 musta naeste rahwa alust / kösksinud / 1 pruun alune ja jakki ühest riidest , 11 paari walgeid naeste sukki just niisugusid mis juba warastatud ja Kohtu ees ollid , 9 paari naeste sukke kõigestmoodust , 9 paari naeste kirjatega sukke , 2 paari puuwilla naeste sukke , 1 paar maaniidist naeste sukke , 8 paari sinist kirja labapeoga kintaid , 2 paari musta kirja peokintaid , 7 paari mitme kirjalisi sõrmkintaid , 27 willast mitme kirjalist naeste wööd , 5 maaniidiga naeste wööd ja 2 linna niidiga naeste wööd , oma koetud peenikest linast Karriste moodu naeste päärätti 12 tükki , sestsammast riidest põlled pitsid all 4 tükki , 14 linna riidest naeste walged päärätti , 6 lambanahka , 1 kirju linnast ostetud kaelasall , 2 lamba täit liha , 1 wakk otre , 1 willane meeste tannu , 3 linnapitsi , 6 korda naeste hõbe / naeste kaela ketti ja muud pudi kraami . 
Wolimees Willem Ekbaum ja peremees Juhan Rabbisson andsid üles et nemad on lõhutud aita waatamas käinud ja on arwata et teise aida uks on wõtmega lahti wõetud ja siis teisest aidast laest läbi teise mintud kus uks ja lukk seest poolt lahti murtud olnud ja lukk olnud katki kui kõik wilja kraam jalgealla tallatud ja jaolt aida alla jooksnud . 
Anu Korits Suurest-Kõppust sai ette nõutud kes küsimiselt wastas : Tema läinud 26 Oktobril lõuneaegus Kodust ära ja olnud üösel Pujatu mõisas oma sugulase Kadri Madissoni juures ja läinud teine hommiku walges Weikse Kõppu ema juure Kuhu Els Kalm teda sõimama tulnud , tema mees olnud metsas puidraidumas Joost Lettinguga ja läinud töisipäewa hommiku kell 2 Kodust ära . 
Temal endal warastatud ära 5 pangi räis ühes nõuga 6 tühja kotti kus Kambrest pah ... moodi patja . 
Hans Korrits Suurest-Kõpust wastas kü ... ( järg ) miselt : Tema läinud teisipäewa hommikul kell 2 Joost Letting ' uga Kulli alla metsa puid raiduma ja karja pois olnud sa ... mas ja tulnud alles reedi kodu kus jälle Karjapois wastas käinud , kõik need öö ... maganud metsas . 
Tema aida wõtt ... nud aida räästa wahel . 
arwatud : Jäeb niikaua seism ( a ) kuni midagit otsust ... wõi kuulda . 
Pääkohtumees Andres Ekbaum [ allkiri ] Kohtumees Teet Amann [ allkiri ] Kohtumees Tõnis Rosenberg [ allkiri ] Kohtumees Peep Rosenberg [ allkiri ] Kirjutaja [ allkiri ] Lauas ollid : Kohtumees Teet Rosenberg Kohtumees Hans Glükk Kohtumees Jüri Kuusik Kohtumees Teet Amann 

</sisu>
</protokoll>
