<protokoll>
<head>
<vald>keskmurre</vald>
<aeg>xx.xx.1881</aeg>
</head>
<sisu>
Prottokoll sel 4mal Juulis 1881 № 34. 
Kohtu ette astus Leena Pauli ja kaebas et Aleksander Miller on 21mal Märtsi kuu pääwal tahtnud temaga Reopalu kõrtsis häbematta tööd teha , aga et tema mitte selle nõus ei ole olnud , on A. Miller teda hirmsaste ja karupidi kõrtsu kambris ümber wedanud ja et Madli Klaudius , Ewa Sookael ja Antun Kalamann teadwad ka selle üle tunnistust anda . 
Aleksander Miller astus ette ja ütles : et tema ei ole mitte Leena Pauliga häbematta tööd tahtnud teha , ega põle ka teda peksnud . 
Madli Klaudius astus ette ja ütles : et Leena Pauli tunnistus tõsi on . 
Ewa Sookael astus ette ja ütles : et tema on Leena Pauli appi hüüdmise peale sinna läinud , siis ei ole A. Miller mitte enam Leenad peksnud , waid Leena on põrandal maas olnud ja kääd ja silmad olnud temal werised . 
Antun Kalamann ei ole mitte kohtu ette saanud ja elab praegu Kose kihelkonnas Harmi waldas ja Maalema peres . 
A. Miller on wiimaks roppo teotamise sõnadega kohtu majast wälja jooksnud ja ei ole mitte kohtu meeste , ega ka kohtu teendri keelamist kuulanud ja wäekaupa hoopis ära läinud , ööldes : et tema enam Kirna walla kohtusse ei tule . 
Seepärast , et A. Miller hirmsa teotamise sõnadega ja wäekaupa walla kohtust enne mõistmist on ära jooksnud , palub walla kohus seda asja auulikku Hakenrihtri kohtu ülekuulamise alla wõtta . 
Kirna walla kogukonna kohtu nimel , Peawanem : Jaan Reemann Jaan Kreeps XXX Hans Simsohn XXX Tunnistuseks kirjutaja : H. Saarmu / allkiri / 

</sisu>
</protokoll>
