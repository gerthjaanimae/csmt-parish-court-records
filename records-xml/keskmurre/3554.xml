<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Waata protokolle N 30 s . 
a. Sai ette kutsutud Wasjale Kõrtsi naine Leno Reinapp , astus aga ette kõrtsmik Karel Reinapp oma naise asemele , sest naine on haiglane olnud . 
Kõrtsmik Karel Reinapp ütles , et tema on seda tüli niisamuti näinud ja kuulnud kui tema naine , sest se tüli olnud nõnda : Aruküla wallast Jaan Solbrük on lasknud omale üks pudel õlut tua tema ( kõrtsmiku ) elu kambri ja Arukülast Mart Kaas olnud ka seal Solbrükki seltsis , aga Arukülast Andrei Rosenberg on õuest täis joobnud kõrtsi tuppa tulnud ja läinud kohe sinna kambri kus Solbrük ja Kääs olnud ; Rosenberg on kohe laualt selle õlle pudeli wõtnud mis Solbrük omale tellis ja kallanud klaasi ja joonud wälja , aga Solbrük öölnud siis Rosenbergile kui sa oled oma woliga wälja kallanud , siis pead selle pudeli wälja maksma ja Solbrük lasknud omale teise õlle pudeli tua . 
Ja kõrtsmik on ka nõudnud et Rosenberg peab se õlle pudel wälja maksma aga tema ei ole maksnud , mis praegu weel wõlga on . 
Ja Rae wallast Kesa perremees Hans Lenkmann istunud ka seal kambris ja ajanud kõrtsi naisega juttu ja Lenkmann öönud ka Andrei Rosenbergile : " Sa pead ikka selle pudeli õlut wälja maksma mis sa oled ära joonud , selle peale on Rosenberg öönud Hans Lenkmann'ile ah so " Sinnul on tüdrukuga laps ja ei ole seda wälja maksnud , ja mina pean se pudel õlust wälja maksma . 
Selle üle kohtu laimamise peale on pärinud Hans Lenkmann Rosenberg kääst tõeks tegemist kus se tüdruk on kellega temal se laps on , siis wõtnud Hans Lenkmann Rosenberg küllest kinni ja lükkanud teda kambrist ja letti takka wälja kõrtsi ette rahwa tuppa , aga löönud ei ole Hans Lenkmann Roosenbergi mitte üht werist hoopi löönud . 
Andrei Roosenberg on kõrtsi suures rahwa tuas ise ennast põrrandale maha lasknud , ja tõusnud sealt ülesse ja hoidnud siis oma ninast kinni , ise oma nina wänates ja nina olnud werine , ja läinud kõrtsust wälja ja jätnudki se pudel õlut maksmata mis ära joonud . 
Astus ette Arukülast Jaan Sobrük ja ütles et tema on lasknud se pudel õlut tua oma sõbra Mart Kääs'ile , aga Andrei Rosenberg tulnud täis joobnud peaga sinna ja wõtnud oma woliga selle õlle pudeli tühjaks , ja tema on siis lasknud omale ue pudeli tua ja joonud Kääsiga seda ära ja läi siis sealt kambrist wälja ja Rosenberg jäänud sinna istuma ja Hans Lenkmann jäänud ka sinna kõrtsi naisega rääkima ja pisut aja pärast tõusnud kära seal kambris ja Hans Lenkmann on lükkanud Rosenberg sealt kambrist ja letti takka wälja kõrtsi ette tuppa ja küsinud Rosenbergi kääst ütle kus on minul hoora lapsed , aga löömist ei ole tema mitte näinud . 
Astus ette Arukülast Mart Kääs ja tunnistas niisamuti et Lenkmann küsinud Rosenbergi kääst too se tüdruk seia kellega minul on hoora laps , ja Rosenberg küsinud jälle Lenkmanni kääst miks sa mind lööd , waid siis on Lenkmann Rosenberg ukse wahel kaks korda löönud , sest Andrei Rosenberg on joobnud olnud . 
Selle peale astus tunnistuseks ette kingsepp Leesfeld ja tunnistas et Andrei Rosenberg on Solbrüki õlle pudeli tühjaks joonud ja Hans Lenkmann öölnud : eks sa maksa se pudel õlut wälja ja Rosenberg öölnud siis Lenkmann'ile : sul on tüdrukuga laps olnud ja ei ole sedagi wälja maksnud ja nüüd sunnid mind pudel õlut wälja maksma . 
Siis wõtnud Lenkmann tema rinnust kinni ja lükkanud kambrist wälja küsides : ütle kus on minu hoora laps ? 
Ja pead seda tõeks tegema kas minul on hoora laps ? 
Selle peale astus ette Jaan Öpik ja tunnistas , et tuli hakatust tema ei ole näinud ega kuulnud , aga seda ei ole tema mitte näinud , et Hans Lenkmann Rosenbergid ukse wahel kaks korda on löönud nõnda kuidas Mart ütleb näinud olewad . 
Selle peale kohus kutsus kõik käämehed kohtu tuppa et iga mehe tunnistused saawad protokollist ette loetud et kõikide juttud ja tunnistused õiged on aga Rosenberg oli kohtu ees jäme ja käratas , et tema tahab aga protokolli kohtust wälja saada suurema kohtu seletada waid kohus pakkus neile leppitust mis Rosenberg ei ole wastu wõtnud ja läks kohtu tuasat wälja suure käraga . 
Ja kohus jättis selle asja niikauaks poolele kuni Rosenberg saab ette kutsutud , sest Rosenberg pani se kord kohtu majast ajama ratshobusega ja jättis teised oma wasdalised kohtu majase . 
Jääb poolele . 

</sisu>
</protokoll>
