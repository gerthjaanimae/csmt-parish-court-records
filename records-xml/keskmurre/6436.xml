<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Protokolli põhjusel 26 januarist s . 
a. N19 olli kohtu ette ilmunud Pujatust Toomas Pihlak ja andis küsimiselt wastuseks : Pärast Jaan Baueri surma wahetanud tema Tõnis Baueri käest 600 rubla paberite wastu600 rubla puhast raha ja Tõnis Bauer kui lesk Ann Bauer on ütelnud et sa isast maha jäetud raha olewat , tütarde jaoks , kui palju aga Jaan Bauer raha ülepea maha jätnud seda ta ei teadwat tunnistada . 
Tõnis Bauer wastas eesseiswa tunnistuse peale et tema küll Toomas Pihlakul 600 rubla puhast raha ükskord wahetanud , see olnud aga tema oma aga mitte isa raha . 
Juhan Tamann andis üles et tema alles see aasta kuulnud kui Toomas Pihlak ja tema / Tamanni / ämme olewat rääkinud et Tõnis Baueril isast üksinda 1000 rubla järgi jäänud ja teine tuhat olnud tütarde jaoks , seepärast on tema nüid nõdma hakanud . 
Andres Pihlak andis weel üles et Tõrwa koha eest olewat mõisa ära makstud Jaan Baueri surma aeg 600 rubla ja linad olnud müimata kui linatega kokku on arwata terw tuhat rubla Tõnis Baueril üksinda jäänud kellest õed ei olewat osa saanud . 
Ann Bauer , nõumeheks Jüri Reimann , andis üles et tema mees enne surma ütelnud : " Kaks tuhat rubla mull küll raha ei ole , linatega kokku ehk saab " . 
Et kohtukäijad pakumiselt oma wahel lepitust ei saanud , seepeale sai Mõistus : Andres Pihlak , Juhan Tammann ja Ann Bauer oma nõudmisega rahule sindida et wähemat kui tunnistust ei ole et Jaan Bauer 2000 rubla raha järgi jätnud ja Jaan Handsohmidt tunnistab et isa tema sunduse läbi tütardele kõiges 200 rubla igale ühele enne surma lubanud , oleks raha enam lnud siis ehk ka enam oleks lubanud , teiseks on Jaan Bauer juba 17 kuni 18 aastad surnud ja niisama kaua Tõrwa koht Tõnis Baueri nimel ostetud ja proklan ümber käinud , kui on seejärgi üks nõudmise hiljaks jäänud ja mitte enam seaduslik . 
Eesseisaw otsus sai kohe kaebajatele kui kaebatawal kuulutatud , mille peale kaebajad edasi kaebamise tähte nõudsiwad , neile ka lubatud sai . 
Pääkohtumees Andres Ekbaum [ allkiri ] Kohtumees hans Glükk [ allkiri ] Kohtumees Jüri Kuusik [ allkiri ] Kirjutaja [ allkiri ] 

</sisu>
</protokoll>
