<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Kolgamõisa aidamees Karel Antonen 26 aw . 
kaebab , et 3ndal Aprillil , kui surnud pruuali Madikse matukselised kirikust tagasi tulnud ja mõisa pere tuas söönud , siis tulnud tallipois Juhanes Kelkberg peretuppa , olnud purjes , hakanud teistega waidlema , löönud rusikaga wastu lauda , et taldrekud ja sööma riistad pidand maha põruma ; tüdrukud korjanud neid laualt eest ära , et ta neid puruks ei teeks . 
Meie keelasime teda kubjaga , et pidi rahule jääma ja sööma hakkama , aga ta hakkas enam wanduma , ütles , kes wõib mind keelata , siis kubjas Ado Parku hakkas teda tuast wälja ajama , et ta teiste matukseliste rahu ei rikkuks ; sellepeale wõttis Juh Kelkberg laua äärest pingi , pidi sellega kubjale pähe lööma , aga teised ees , siis tuli se hoop wasta jalga , mis üsna palju häda tegi , nõnda , et jalg praegu haige on ; selle müramise peale tulid preili Bouštedt ja kantori kirjutaja Freijman ja lasiwad teda kohtu majasse puuri tuua , mille juures tee peal kaheksal mehel temaga palju tülitsemist oli . 
2. 
Kubjas Adu Parku 32 a. w . 
tunnistab kõik niisamuti . 
3. 
Waabrikuš linnakse tegia Mart Kuhlpak 30. a. w . 
tunnistab ka kõik niisamuti . 
Toodi puurist kohtu ette kaewataw Juhanes Kelkberg 18 a. w . 
Kohus pärib , miks ta ennast purjesse joonud ja niisuguse riiuga teiste matukseliste rahu rikkunud ? 
tema tunnistab : ma ei olnud purjes , läksin sepa sulasega ja stofeti poisiga pere tuppa sööma , sain esimisega laua juures waidlema ja lõin rusikaga wastu pinki , siis tuli kubjas ja lõi mind , pärast sidusid mind weel kinni ja tõid kohtu majasse puuri . 
Otsus : Et Juhanes Kelkberg juba waremaltki riiakas olnud ja oma tülitsemistega teiste rahu rikkunud , nõndasamuti ka ülemal nimetud tunnišmeeste tunnistuste järel tema eilse riiu pärast süüdlaseks jääb , mõistab koguk . 
kohus Talur . 
Seaduse § järel Kelkbergi niisuguse rahu rikkumise pärast 3 Rbl . 
raha trahwi maksma ja on tänasest pääwast oma teenistusest lahti . 
makstud 3 Rbl . 
15 Now . 
1888 a. 3 Rbl . 

</sisu>
</protokoll>
