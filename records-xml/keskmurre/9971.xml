<protokoll>
<head>
<vald>keskmurre</vald>
<aeg>xx.xx.1890</aeg>
</head>
<sisu>
Türi kiriku walla kohus 27. 
Januaril 1890. 
Et walla kohtumõistja Jaan Tombak kohtualune oli , nimetadi asemikuks walla talitaja : Rein Weiermann . 
Koos oliwad : Kohtu eesistuja : Kaarel Kruusberg . 
Kohtu mõistja asemik : Rein Weiermann . 
Kohtu mõistja : Jaan Norden . 
I Hans Härg , Waetsa wallast , astus kohtu ette , kaebas : Mina ostsin aastal 1887 Türi kiriku walla peremehe Juhan Keremi käest Reinu rendikoha eestõiguse , selle tingimisega , et temale 500 rubla koha kontrahi eest pidin maksma ja tema siis aastal 1888 20. Märtsil koha minu kätte andma . 
Mina maksin Juuni kuul aastal 1887. 
Juhan Keremile 100 rl . 
käsirahaks sisse . 
Pärast seda ostis sedasama Reinu perekoha eestõigust Jaan Tombak wana tingimistega minu käest enesele , ja sai koha aastal 1888 20. Märtsil kui Juhan Keremile omast käest 400 rbl . 
oli wälja maksnud , oma kätte . 
Sell kombel sai minu poolt Jaan Tombakile 100 rbl . 
laenatud , mida ülemal nimetatud Juhan Keremile käsirahaks olin maksnud . 
Raha laenu Rehkendan sest ajast saadik , kui Jaan Tombak koha oma kätte sai . 
Peale selle laenasin Jaan Tombakile Jüri päewa aeg aastal 1888 : 
5 tsetwerti odre à 6 rbl 30 rbl 
5¼ " kaeru à 4 rbl 21 " 
1 " rukkid 6 " 
8 tündert kartohwl . 
à 1 " 8 " 
10 toopi härjapea seemnid à 40 kop 4 " 
Summa 69 rbl . 
Et Jaan Tombak minule siit saadik , ei kapitali ega intressi ei ole maksnud , nüüd nõuan tema käest kohtu teel : 
1 ) käsi raha , mida koha eest maksin 100 rbl - kop 
2 ) 5% 22 kuu pealt 9 " 16 " 
3 ) Wilja wõlg 69 " - " 
4 ) 5% wilja wõlast 21 kuu pealt 3 " 21 " 
Summa 184 rbl . 
37 kop . 
II . 
Jaan Tombak sai ette kutsutud ja temale kaebaja nõudmine teada antud . 
Jaan Tombak ütles : 1 ) wilja tsetwertide ja kartohwle tündrite arw on õige , aga härjapea seemned ei saanud toop mitte 40 kop , waid 30 kop . 
hinna aru järele rehkendatud . 
2 ) mina ei laenanud Hans Härg käest mitte 100 rbl , waid kauplesin temaga Reinu koha eestõiguse 400 rbl eest omale . 
3 ) wili sai küll laenuks wõetud , aga ei saanud mitte aru tehtud , kas seda rahaga ehk wiljaga pean maksma , ehk millal pean maksma , mina lubasin maksta seda mööda , kuidas mina jõuan , aga ilma intressideta . 
4 ) tänawu ei ole minul mitte wõimalik maksta , tulewa aasta maksan wilja ära . 
III . 
Kohtu soowimist isekeskes ära leppida , ei wõtnud kohtu alused kuulda . 
IV . 
Wastastik waieluses , mis selle järele Hans Härg ja Jaan Tombaki wahel kohtu ees ette tuli , ei saanud asi sugugi selgemaks , sest et kummagilt poolt tunnistust ei olnud , et Hans Härg oma 100 r . 
Jaan Tombaki käest ei olla tõutanud nõuda . 
V.
Mõistetud ja sellsamal päewal ette kuulutatud : 1 ) Et 100 rbl . 
raha üle midagi tunnistust ei ole , kas see kingitud wõi laenatud saanud , ei wõi kohus Hans Härg heaks midagi mõista . 
2 ) aga ülemal nimetatud wilja peab Jaan Tombak Hans Härgle 5 protsendiga sest ajast saadik , kui wili temale antud , aastal 1890 Mardi päewa aeg , niisama sugune wili , nagu seda Hans Härg käest saanud , kodu kätte wies ära maksma ja protsendid rahaga tasuma . 
Ehk kui wilja ei wii , siis maksku Jaan Tombak kõik rahaga , tähendatud hinna määruses . 
VI . 
Jaan Tombak oli kohtu otsusega rahul , aga Hans Härg mitte , waid lisas weel juure , et tema ja Jaan Tombaki wahel selle läbi Reinu koha kauplemise aeg mitte tunnistusi ei olla juure wõetud , et Jaan Tombak kohta wõttes temale pidanud wäimeheks minema ja tema tütrele , tõutusi , kingitusi ja Ja sõna selle tarwis annud , mille läbi tema ( Hans Härg ) ka ülemal nõutawat summa , kõik oleks kinkinud , aga et Jaan Tombak omad tõutused pärast kõik waleks jätnud , sellepärast tema ( H. Härg ) ka oma 100 rbl . 
nõuab . 
" Kas on wale ? " küsis Hans Härg , Jaan Tombak käest . 
" Mis mina tütrega olen rääkinud , mis see sinusse puutub " , wastas Jaan Tombak . 
VII . 
Hans Härg palus protokolli wälja , et ülemasse kohtusse edasi kaebada , mis antud sai . 
Kohtu eesistuja : Karl Krusberg / allkiri / Kohtu mõistja asemel : Rein Weiermann / allkiri / Kohtu mõistja : Jaak Narden / allkiri / 

</sisu>
</protokoll>
