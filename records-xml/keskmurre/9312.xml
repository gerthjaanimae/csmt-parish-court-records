<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
Kaebaja Liisu Siimson kaebab , et Rummu mõisa karjatse abiline Tõnu Hawel hakkanud ta tütre Anuga waidlema , wiimaks kepiga teda peksma , löönud ta wastu maad ja sasinud teda karwust . 
Tema läinud oma tütrele appi , aga Tõnu Hawel wõtnud sõnniku kriugu , mis tema tütre käes olnud , löönud sellega esiti temale käe peale ja siis pähe , millest tema peas ja pahema silma külges suur kramm järel oli . 
Krahwi herre saatnud tema küll linna tohtri juure , aga pea olla temal uimane ja kõrwad segased , nõuab löömise ette 5 rbl . 
Liisu Siimsoni tütar Anu ütleb , tema wõtnud karjatse Kristjan Põdra käest sõnnikukriugu et kanade lauta puhastada . 
Tõnu Hawel seisnud karja aja wärawa kõrwas ja et Hawel enne tema peale rumalat juttu ajanud , ütelnud ta Hawlile : " eks sull ole häbi , isi oled wana mees ja räägid niisugust tühja juttu . 
" Peepeale lõi ta mind pikali ja hakkas pähe taguma , kusjuures ma kriugu käes hoidsin , ema tuli mind appi , Hawel wõttis minu käest kriugu ja hakkas ema sellega lööma . 
" Kaebataw Tõnu Hawel ütleb selle kaebtuse peale , et nii kui mõisa sigade poiss temale rääkinud , on Anu Siimson hollendri tüdruku ja sigadepoisi ees rumalast rääkinud ja see tulnud temal mõnega jutuks . 
Hommiku wara läheb ta karja wälja laskma , tuleb Anu Siimson ka sinna ja hakab teda wäga ropuste sõimama ja kui ta selle peale ütelnud , teil pole minuga tegemist , teie wahtige oma anesi ja partisi , käskinud tüdruku ema Liisu Siimson et : " tõmma temale ! " 
" Nõnda kohe lõi Anu Siimson mulle kriuguga pahema õla peale , mis peale ka mina teda loomade wälja ajamise witsaga korra lõin . 
Anu tahtis siis kohe weel kord minu kallale kriuguga tormata , seepärast wiskasin ma ta pikali ja püüdsin kriuku tema käest ära kiskuda , ilma et ma muud kedagi temale oleksin teinud , kunas tema ema Liisu mind siis selja taga karwust kirkus , mu silmi kriimustas ja käsi hammustas ; aga ma ei julgenud ometi mitte seda sõnniku kriuku Anu kätte jätta , kiskusin kord järsku , kriuk peasis küll siis tema kätest lahti , aga läks kriugu ots otsekohe selja taha Liisu Siimsonile pähe , kes selja taka minu juukseid kiskus ; meelega ei ole ma teda mitte kordagi löönud . 
" Kohus mõistis : Tõnu Haawel , kui mees , ei oleks pidanud üht rumalat juttu , mis ta sigadepoisi käest kuulnud , mitte edasi lobisema , teiseks kui meesterahwal , ei olnud see koguni õige , tüdruku löömist wastata ja nendega rammu peale wälja minna , seepärast maksab Tõnu Hawel tulewaks kohtupäewaks 1 rbl . 
trahwi walla laekasse ja 2 rbl . 
Liisu Siimsonile terwise paranduseks . 
Liisu Siimson awaldas kohtu ees , et ta Tõnu Hawliga nüüd leppinud ja selle otsusega täitsa rahul on . 

</sisu>
</protokoll>
