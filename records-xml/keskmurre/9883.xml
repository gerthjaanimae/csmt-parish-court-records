<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
Waata protokolli sest 7. septembrist 1889 N : 105. 
Ette olid tulnud : kaebatu Hindrek Keller ja tunnistajad Madis Keller , Jaan Mets ja Kai Smitt , aga kaebaja Madis Kull oli ennast haiguse pärast vabandanud . 
Kai Smitt tunnistas , et tema mitte rääkinud ei ole , et tema Madis Kulliga Wäljaotsa talus on käinud . 
Tema ei teadma kõigest sest peksu loost mitte midagi . 
Jaan Mets tunnistas , et ükskord kui nemad wäljal tööl on olnud , on sellest peksmise asjast jutt tulnud ja on Kai Smitt siis ütelnud , et tema Madis Kulliga öösel Wäljaotsa talus on käinud , sest et Madis mitte heaste ei näe , aga tema nägema paremini . 
Madis Keller , kaebatu Hindrek Kelleri isa ja Wäljaotsa talu peremees , tunnistas , et tema eespool tähendud öösel oma õues korraga suurt müra kuulnud ja läinud wälja , siis olnud kaks inimest tema toa ligi wälja peal ja käratsenud . 
Tema küsinud : kes seal on , mis peale teine kostnud : " Mina olen Tõnu Madis " , siis saanud tema aru , et teine tema poeg Hindrek olnud , kes kohe selle peale kui see ära tunnud et teine Tõnu Madis on , sellega mõistlikult rääkima hakkanud . 
Kohe selle peale jooksnud üks kogu teine pool küllest temast mööda ja jooksnud Madis Kulli poole ja kuulnud tema sellepeale , et kellegile üks löök on antud ; aga näinud ei olema tema midagi , sest et tema wana ja silmad ka haiged olema olnud . 
Tema ei olema ka mitte aru saanud , kas see mööda jooksja meeste- wõi naesterahwas olema olnud . 
Mõisteti : see asi jääb nii kauaks pooleli , kui kaebaja Madis Kull , kes häkkistest raskeste haigeks on jäänud , terweks saab ja uuesti kaebab . 
Peakohtumees : J Tapper Abi : Ado Alle XXX Kohtumees : M. Rebane Abi : M. Mangulsoon 

</sisu>
</protokoll>
