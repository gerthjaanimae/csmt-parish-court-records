<protokoll>
<head>
<vald>keskmurre</vald>
<aeg>xx.xx.1887</aeg>
</head>
<sisu>
Kaebaja Hans Woorimees kaebab , et tema poeg kes Maunus Mustekanti juures karjatseks , on lasknud , kogemata magama jäedes härja wilja wäljale , selle peale tulnud perenaene Mari ja peksnud teda wäga palju , mis peale poiss koju tulnud . 
Kaebataw Mari Mustekant ütleb , et tema on näinud et loomad kõik wiljas on ja poiss magan , siis on ta weikese witsaga teda korra löönud , küsides : kus loomad on . 
Poiss ei ole sest wäljagi teinud ja maganud edasi , siis löönud ta kolm korda teda weikese witsaga , mida ta ka kohtus ette näitas . 
Seepeale tõusnud poiss üles ja wandunud ja läinud ära , wanemate juurde , ehk küll Mari Mustekant teda tagasi kutsunud ja temale enne minekut weel süüa pakkunud , aga ei ole tulnud , iga pole ka ta wanemad sellepärast tulnud rääkima ja peremees on isi pidanud kibedal töö ajal karjas käima . 
Kohus mõistis : Et Hans Woorimehe poeg selle wäikese trahwi pärast ära jooksis , ja wanemad teda ka tagasi ei wiinud , jäeb karjapoiss , et ta pooles suwes on ära jäenud ilma palgata , ainult poole kaubeldud riidest ta saab ja selle poole jagu riidest on ta juba kätte saanud enamist , nii et Mari Mustekant weel kolm küünart püksi riiet tale annab . 
Ja selle poisi isa Hans Woorimees peab oma pojale 5 witsahoopi andma , et ta nii hooletu omas ülesandes ja sõnakuulmata on . 

</sisu>
</protokoll>
