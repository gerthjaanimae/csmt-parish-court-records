<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Oliwad kohtu korra pärast kohtu majasse kokku tulnud : Kohtuwanem : K. Borkwell Kõrwasmehed : J. Kalama - " - J. Korkmann 
Madli Lepiku kaebtuse asjus , mis protokoll N : 1 al pooleli jäi , kutsuti tunnistus mees Tõnu PeekPrümlist kohtu ette , kus ta tunnistab , ta olla küll näinud et KönkaHans Roos on Amblas Pruuna eeskõrtsis Rawa mehe Mart Lepikule minewa aasta enne Jõulu ( see on 1881 ) annud kolm paberi raha , aga mis eest ta seda annud , ei teadwat ta mitte . 
Tulliwad kõik weel ette , Madli Lepiku asemel oli ta poeg Jaan tulnud , kes ütleb , et isa ei olla mitte raha saanud ning rukid olla seega alles maksmata . 
H. Roos kinnitab aga niisama kui mööda läinud kohtu pääwal , et ta olewat wiis rubla Mardile anud ja tunnistus Peek tunnistab , et ta olewat tõeste näinud kui Roos on Mardile raha annud . 
Mart ise on aga surnud , kes rukki laenaja ja raha saaja olnud , - tunnistust ka Jaan Leppikul asja seletuseks enam ei olnud , siis mõistis kohus : Madli Leppiku kaebtuse tühjaks . 
Kohtuwanem : K. Borkwell Kõrwasmees : J. Kalama xxx - " - J. Korkmann xxx Kirjutaja : allkiri 

</sisu>
</protokoll>
