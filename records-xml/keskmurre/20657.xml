<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Peale korralikult olid Rawila ja Palwere walla kohtusse walla hoones kokutulnud : Kohtu wanem : Jaak Urgas Kohtu käemehed : Rein Wilba ja Madis Wiermann An Poomann Hinreku naene astus ette , kaebab : Teise saunamehe Juhan Nokkuri poeg on tema sea sõnniku wankri koormaga üleajanud , siga on ristluust wigaseks jäänud , 1 1 / 2 aastane orik siga , pois on siga hirmutanud , et siga rata alla jäänud . 
Nokkur on lubanud sea wäljamaksta kui siga sureb , siga on elama jäänud ja on wigane , kellest õiget elulooma ei saa . 
Juhan Nokkur tunnistab : Poisike on rumalusega üle sea ajanud , siga on tee peal ees olnud . 
Ja tema ei kuidagi selle wastu et asi seletud saab . 
Kohtu poolt sai neile nõu antud nenda koku lepida et Nokkur selle sea wäljamaksab seda hinda mööda mis Tallitaja abimees kes siga waatamas käinud wäärt arwanud . 
Tallitaja abimees Jüri Nikker arwab sea hinda 10 rubla , et teised kül ise 15 rubla nõudnud , aga see olla liig . 
Kohus mõistis Juhan Nokkur peab 10 rubla selle sea eest Poomannile maksm ja wõtab selle wigase sea omale . 
Nokkur maksis wälja . 

</sisu>
</protokoll>
