<protokoll>
<head>
<vald>keskmurre</vald>
<aeg>xx.xx.1880</aeg>
</head>
<sisu>
Kohtu korra pärast olid kokku tulnud kõik alamal nimetud kohtu liikmed : Peawanem : Kaarel Woormund Kõrwamehed : Mart Tiiswelt Hans Stember Kirjutaja : K.Kuhlberg [ allkiri ] Kohtu ette astus kaebduse kandja Ottu Bauer ja kaebas : et Hans Turmann olema tema käest hoost palka kahe pääwa peale pulma minna , aga selle tingimisega : Nõnda kuidas hobune söidetud saab , nõnda saab ka maks olema . 
Laupääwa õhtu olema tema hobuse annud , aga esmaspäwa õhtuks ei ole hobust mitte weel tagasi toodud siis on tema Teisi pääwa hommikul oma hobuse ra toonud ja pealegi olnud hobune liiga sõidetud saanud . 
Siis on tema ühe kuue Hans Turmanni kätte hõmmelda annud ja Hans Turmann ei anna kuube mitte kätte , ja ühe teise kuue olema Hans Turmann hoopis ära rikkunud . 
- Hobuse sõidu eest ei taha Hans Turmann midagi maksta . 
- Kohtu ette astus kaebduse alune Hans Turmann ( rätsep ) ja ütles : Tema ei ole hobust mitte liiga sõitnud , waid Ottu Bauer olema hobust salaja tahtnud ära wiia seeprast ei luba tema sõidu raha mitte maksta . 
Kaks kuube olema tema Ottu Bauerile kül hõmmelnud ; aga see prast ei anna tema kuube kätte et Ottu Bauer ei taha ombluse raha ära maksta , waid tahab muidu saada . 
Kohtu mõistus sai tehtud : Hans Turmann maksab hobuse sõitmise eest 2 Rbla 50 koppik , ja parandab Ottu Bauerile selle rikkutud kuue uuesti ümber . 
Ottu Bauer maksab aga Hans Turmannile teise kuue hõmblemise raha wälja . 
Mõlemad olid sellega rahul . 
Peawanem : Kaarel Woormund XXX Kõrwamehed : Mart Tiiswelt XXX Hans Stember XXX Kirjutaja : K.Kuhlberg [ allkiri ] 

</sisu>
</protokoll>
