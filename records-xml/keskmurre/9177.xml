<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Kogukonna kohus 22. Detsembril 1883. 
Peale seaduse korra oliwad koos : Peakohtumees : Jüri Tomson XXX Kohtu kõrwamees : Juhan Kerem XXX " " " Jaan Weber XXX Türi kiriku walla peremees Jaan Weeber jutustas , et temal 16 / 17. Detsembri kuupäewa öösel , kodust rehe reialt , 2 ruun hobust ära warastatud , neid hobusid olla siit walla elanik Jaan Ristmann nagu see ise pärast tunnistanud , ühe teise mehega , nimega Toomas Gaita , ära warastanud . 
Jaan Weeber palus kohtuwanemaid , warguse ülestunnistuse selgemaks teadasaamiseks Jaan Ristmanni kohtu ees üle kuulata . 
Jaan Ristmann kutsuti ette , Tema tunnistas , et tema , Toomas Gaita ja üks Põltsama mees olla seltsis 16. Detsembril Paide laadalt tulnud . 
Tema ( Jaan Ristmann ) olla Toomas Gaita hobuse peal olnud ja Põltsama mees olla oma hobusega nende järel sõitnud . 
Nõnda sõitnud nemad Türile , kuni selle tee käänu peale , mis Lokuta mõisa wiib . 
Siin jäänud Põltsama mees tee peale ootama , ja Jaan Ristmann ja Toomas Gaita wiinud Jaan Weebre rehe reialt 2 hobust ja hobuste riistad Põltsama mehe juure . 
Nad sidunud need hobused Põltsama mehe saani külgi ja sõitnud nüüd teed mööda tagasi kuni Alliku mõisa weske tammi juure ; sealt sõitnud Põltsama mees , kelle kätte warastud hobused jäänud , üle tammi Torri mõisa poole . 
Toomas Gaita wiinud Jaan Ristmanni oma hobuse peal Paide poole edasi , kuni Sohlomäe kõrtsi . 
Jaan Ristmann jäänud Sohlomäe kõrtsi , ja Toomas Gaita ütelnud ennast Paide tagasi sõita tahtwat . 
Jaan Ristmann ütleb , et Toomas Gaita lubanud temale pärastpoole , warguse abiks olemise eest , 10 rubla maksta , aga et Toomas Gaita temale , kui ta temaga 21. Detsembril kokku saanud , midagi ei ole maksnud , sellepärast rääkinud ta kõik üles , kuidas warguse asi olnud . 
Asi sai ülema Keiserlikku kohtu ülekuulamise alla antud . 
Peakohtumees : Jüri Tomson XXX Kohtu kõrwamees : Juhan Kerem XXX " " " Jaan Weber XXX 

</sisu>
</protokoll>
