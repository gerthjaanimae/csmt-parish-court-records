<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Protucoll № 13. sel 7. 
Nowembrll 1888. 
Koos ollid kohtu peawannem : Peeter Somberg , Kõrwamehhed : Mart Limberg , Jakob Weber . 
4. 
Hans Kilgas kaebas kohtu , et temmal jäänud kewadi Nõmme perresse , kus tema moonakas olnud 18 koormad sõnnikud maha , kui tema ärra tulnud . 
Kewadi annud aga Nõmme perremees Hans Härg temmale kartuhwli maad , kus temma 8 koormad sõnikud peale widand ; aga 10 koormad jäänud weel järele Hans Härja kätte , mille eest temma raha tahab , nipalju kui kohus mõistab . 
Hans Härg tunnistas , et Hans Kilgas tellind kewadi tema käest kartuhwli maad sõnniku eest , mis tema ka annud , kus H. Kilgas 8 koormad sõnnikud peale widand ja järele polle ennam midagi jäänud . 
Mis senna weel sugu jäi , selle eest antsin ma Kilgasele 1 rubla ja ollime taasa . 
Hans Kilgas tunnistas , et tema ei olle mitte sõnniku eest 1 rubla saand , waid tema saanud selle 1 rubla ühe wanna kirstu eest . 
Hans Härg andis ülles , et tema ei olle H. Kilka käest kirstu ostnud . 
Se kirst ollema küll tema juures , seda wõib aga Hans Kilgas iga pääw ärra tuua , sest et mull omal kirstusi küll on . 
Kohus mõistis , et se 1 rubla , mis Hans Kilgas Hans Härja käest on saanud , jäeb selle üllejäänud sõnniku ette Hans Kilkale ja peale selle wõttab Hans Kilgas omma kirstu tagasi , mis Hans Härja juures on , sest et neil ei olle kumbagil tunnistust oma kauba juures . 
Kohtu peawannem : Peeter Somberg XXX Kõrwamehed : Mart Limberg XXX ja Jakop Weber XXX Kirjutaja : T. Necks / allkiri / 

</sisu>
</protokoll>
