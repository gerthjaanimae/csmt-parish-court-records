<protokoll>
<head>
<vald>keskmurre</vald>
<aeg>xx.xx.1886</aeg>
</head>
<sisu>
Kohtu ette astus Lauküllast Paale peremehe suiline Peter Niemann ja kaebas , et tema peremees teda olla wäga kiusama hakand nõnda , et tema elu ja teenistus seal wäga raske pidada olnud olema . 
Selleks tahtnud tema Jaani päewast ilma palgata ära minna , aga peremees ei olla teda lasknud , waid pannud weel 2 rubla palka juure . 
Nüüd 3 nädala eest saanud nad rehe kallal jälle tülisse , et tema töö ei pidada kõlbawat , waid pidada haisewat . 
Teda sunnitud hõle kubusi üles anguma , tema angunud paar kubu üles ja ei ole enam wõinud , sest ta oli enne seda kaks päewa raskeste haige olnud , teise päewa jauks oli kül päilise palganud ja lubanud kaa teiseki päewa lasta kätte teha kui seda tahetawat ; ta olla niipalju siis kaa wastu öelnud , et tema ei suuda , et nemad teadwat , et tema haige olewat . 
Siis läinud tuli lahti ; peremees ajanud tema kohe minema , ehk ta neid kül olla palunud , ööldes : ma olen kõik suise töö aidanud ära teha ja nüüd ajate minu ilma palgata ära . 
Ta läinud tallitaja ja kohtumehe juure ; need oliwad teda tagasi juhatanud , aga tagasi minnes hakatud tema käsiwarrest kinni ja wisatud wärawast wälja . 
Nende kaup oli olnud Jüri päewast kunni kaks nädalat pärast Mihkle päewa ja tema pidada peale riide weel 37 rubla raha saama ja 2 rubla Jaani päewast juure lubatud , see teeb 39 rubla raha , millest aga ainult 19 rubla olla kätte maksetud . 
Teist ei lubanud peremees maksta . 
Kaewataw püüdis ennast kül wabandada , et ta sõna kuulmata olla ja õpetust ei wõtwat ja et tema ise olla lubanud ära minna . 
Aga sest wõis näha et ta süüdlane oli , miks ta teda mitte Jaanipäewast ei lasknud ära minna ja weel paar rubla palka juure lisas ning nüüd ootas kui kõik suurem töö tehtud sai , siis teda ära ajas . 
Kohtu otsus : " Kas peremees Jakob Palm wõtab tema tänasest päewast nimetatud kauba termiinini tagasi ja maksab kõik tema palga wälja ; ehk kui ta teda tagasi ei wõtta , siis maksab ta tema palga wälja ja sööma raha 8 rubla , sest et nüüd enam kuskilt teenistust saada ei ole . 
" Peremees lubas tema tagasi wõtta . 
Sai nõnda lepitud , kuida mõistetud , kohtu mõistus sai täidetud Kohtuwanem : Jaan Wisileht XXX , Kõrwamees : Mihkel Rondik XXX , Kõrwamees : Mihkel Haumann XXX 

</sisu>
</protokoll>
