<protokoll>
<head>
<vald>keskmurre</vald>
<aeg>xx.xx.1896</aeg>
</head>
<sisu>
Mina Mari Kokk olen juba 64 aastat wana ja et ma arvan oma surma ligidal olema , sellepärast teen ma oma waranduse kohta , mis peale minu surma peaks järele jäema oma wiimase seaduse . 
Minu õndsast mehest Mik Kokkast jäi järele puhast raha , mis juba tema tütarde wahel on ära jaotatud ja peale selle on wanematele tütardele , Kai Kroon ja Miina Leitmann isa poolt pulmad tehtud aga kõige noorem tütar Mari Mikkow ei ole mitte isa pooolt pulma kulusi saanud , sellepärast soovis seda isa enne oma surma ka et see saun mis Seidla kogukonnas Söödi koha peremehe Jakob Krooni maa peale ehitatud ja missuguses saunas ka mina praegu elan kõige noorema tütre Marile jäeks . 
Mina luban ka sellega et see saun peale minu surma Mari Hermanni naine Mikkowile jäeb ja kui tema mind surmani enese juures peab , siis jäeb ka kõik muu vara mis mul on ainult temale , ega ole teistel midagi sellest warandusest enam nõuda . 
Seset et nende osa juba käes on . 

</sisu>
</protokoll>
