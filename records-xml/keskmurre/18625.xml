<protokoll>
<head>
<vald>keskmurre</vald>
<aeg>xx.xx.1895</aeg>
</head>
<sisu>
1895 a. Mai kuu 26 pääwal ilmusiwad Wäetsa walla kohtusse Wäetsa walla liige Seppa koha päris omanik Ann Mikk ja Wahastu walla liige Mart Jaani poeg Künstler , isilikult selle walla kohtule teadud , ja palusiwad järgmist suusõnalist rendi kaupa selle walla akti raamatusse sisse kirjutada . 
1 ) Ann Mikk kui Seppa koha päris omanik , mis koht Wäetsa waldas Paide kreisis on , annab selle koha Mart Jaani poea Künstleri kätte rendi peale 2 aasta peale , se on 23 Aprilli kuu pääwast 1895 a. kunni 23 Aprilli kuu pääwani 1897 aastani . 
2 ) Koha peal on üks eluhone , üks karja laut , kolm aita , neli heina küüni ja üks köök . 
Kõik need ülemal nimetud hooned peawad saama korralikult hoitud ja parandud . 
3 ) Renti maksab rentnik iga aasta 120 rubla , nii et ikka pool renti ees on , see on , 23 prillil 60 rubla ja 23 Octobril 60 rubla . 
Peale selle maksab rentnik kõik kiriku ja kroonu maksud , mis selle koha peal praegu on ja mis edespidi weel pandud wõib saada . 
4 ) Kõik puud ja mets mis selle koha peal on peab terwe hoitud saama ja rentnik peab järele waatama et mitte metsa raiutud ei saa . 
Ahju kütti saab rentnik nii palju kui temal tarwis on , aga ainult sealt kohast , kust rendi andja temale näitab ; nii samuti peab ka see kraaw , mis põllust läbi käib korralikult ja puhtast hoiutud saama . 
5 ) Rentnik peab iga aasta 1 / 5 jägu kõigest põllust talwe willa all pidama , aga kui koha käest ära annab ei tohi tema mitte rukkid senna wälja peale külida mis wastu karjas maad on . 
6 ) Rent saab iga aasta Wäetsa walla kohtusse termiinide aeg sisse makstud saama , kust teda rendi andja Ann Mikk kätte saab . 
7 ) Kui rentnik Mart Künstler tahab wõib tema peale selle rendi termiini weel kauema aja peale seda kohta oma kätte rendi peale wõtta ilma et rendi peale andja Ann Mikk temale uusi tingimisi juure saaks panna kui ainult seda et tema seda termiini 10 rubla aastas rohkem renti maksma paneb , se on 13 rubla aastas . 
Rendi andja Ann Mikk aga tema palwe peale kirjutas alla August Necks . 
Rendi peale wõtja : Mart Küntsler / allkiri / 
Eesistuja : M. Sakkeus / allkiri / Kohtu mehed T. Somberg / allkiri / J. Raudmets / allkiri / J. Klaos / allkiri / Kirjutaja A. Necks / allkiri / 

</sisu>
</protokoll>
