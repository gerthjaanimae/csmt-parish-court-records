<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Saunamees Jüri Tupai kaebab : Tema on puukoormaga metsast tulnud ja kitsas tänawas on kaks kaltsu kaupmeest oma koormatega ees olnud , tema koorem on teise koormasse kinni hakanud , ja see kohe tema kallale tulnud teda piitsaga löönud , tema selle mahapannud , teine on sellele abiks tulnud teda peksnud ja tema silmad lõhkunud . 
Naesed kes seal juures olnud on seda paremine pealt näinud . 
Ette sai kutsutud näru kaupmees Jaan Raamat Tarto kreisist Torma kihelkonnast Kõnnu wallast pärit , tunnistab : Kui tema saunast wälja tulnud , on teised juba tülis olnud , tema on neid aga lahutanud , põle mitte löönud . 
Juhan Raamat Tarto kreisist , Torma kihelkonnast , Kõnnu wallast pärit , tunnistab : Temma on joobnud olnud ja tema ei mäleta kuida see assi on tulnud ja olnud . 
Pealt nägiad naesed Anu Jamul ja Mari Unternup tunnistawad : Joobnud on nemad mõlemad olnud , ni Jüri Tupai kui Juhan Raamat , aga Tupai ei ole neise enne mingi wiisi puutunud . 
Juhan Raamat on aga 2 korda esite piitsaga Tupaile mööda pead löönud , see on tefa enesest ära lükanud , siis on margapuu wõtnud ja Tupaile mööda pead löönud et kohe weri taga olnud ja siis teda wasto aeda wiskanud ja karwust kiskunud ja teine mees on Tupaile piitsaga mööda kässi peksnud , kui see ennast püüdnud kaitsta . 
Selle tunnistuse wastu ei wõi kumbgi mees seista . 
Kohus mõistis : Juhan Raamat maksab Jüri Tupaile 4 rubla hoopide eest ja 1 rubla trahwi wallalaeka , ja Jaan Raamat maksab Tupaile 1 rubla hoopide eest ja 1 rubla trahwi wallalaeka . 

</sisu>
</protokoll>
