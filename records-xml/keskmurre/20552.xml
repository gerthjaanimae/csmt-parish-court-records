<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Kohtu korra pärrast olid Rawila ja Palwere walla kohtusse walla hoones kokutulnud : Kohtu wanem : Jaak Urgas Kohtu käemehed Rein Wilba ja Madis Wiermann Kirjotaja H.Siimson Kiwikatku pere sulane Juhan Tupai kaebab : peremees ei pea tema palka käte maksma 7 rubla 10 kopika , et minewa aasta metsawaht nende kirwed ärawõtnud kui nemad metsas puid raiunud , ja et peremees teiwaste raiumise pärast olla trahwi maksnud . 
Peremees Hans Ulma tunnistab ; sulane metsa keeldud kohast puid raiunud sellepärast on kirwed ärawõetud ja teibaid ei ole sulane sealt kohast raiunud , kust tema käskinud , waid on tihnust raiunud ja tema on 3 rubla trahwi maksnud , seepärast on tema palga kinnipidanud . 
Sulane tunnistab : Nemad on peremehga seltsis kahekesti sedasama ühte puud raiunud kui kirwed ärawõetud ja teibad muist on saanud tihnust raiutud , aga enamiste heinamaa pealt , kus kästud . 
Kohtu poolt saab peremehe kahju pooleks arwatud . 
Teiwaste trahwist jääb 1 rubla 50 kop sulase kahjuks ja tema kirwe hind 50 kopika , ülepea 2 rubla . 
Ja see 5 rubla 10 kopika mõistis kohus sulasele wälja maksta . 
Peremees maksis wälja . 
Kohtu wanem : Jaak Urgas Kohtu käemehed Rein Wilba ja Madis Wiermann Kirjotaja H.Siimson 

</sisu>
</protokoll>
