<protokoll>
<head>
<vald>keskmurre</vald>
<aeg>xx.xx.1887</aeg>
</head>
<sisu>
Kohtu korra pärast olid kokku tulnud Peawanem : A. Pechmann Kõrwamehed J. Pehmann , J. Poomann Kohtu ette astus Liisu Persmann Juhani lesk ja kaebas , et minu mehe isa Kaarel Persmann ei anna minu surnud mehe riideid kätte ega kraami ja raha . 
Riided on 2 palitut , üks kasukas , 2 särki , 2 paari püksa , 3 jäkki , 1 paar aluspüksa , paar saapaid ja müts . 
Kraamid Raud assidega wanger , kapi , laud , hobune , wars , uur , wokk ja püss . 
Minu mehe käest wõttis Kaarel Persmann 40 rubla pulma raha ja maksis seda 1885 aasta 1mese Septembril Mõisa intressiks , warru raha wõttis 7 rubla ja wassika raha 3 rubla ; siis on minul , Ülepea 50 rubla Kaarel Persmanni käest saada . 
Siis nõuan weel 1885. aasta palka 24 rubla , sest mina olin neil tüdruku asemel , tema käest olen saanud 4 n ? 
willu , 9 n ? 
linu ja 6 küünart riiet , seda arwan mina 1886 aasta palgaks . 
Oma isa antud waka rukkid nõuan mina kaa kätte . 
Kohtu ette sai Kaarel Persmann kutsutud ja küsitud , kas se kaebtus tõsi on , siis tunnistas tema seda tõe olewad . 
Riidet said temal ette loetud kõik tunnistas tema õigeks muud kui : 2 särki ja paar püksa . 
Kraamidest tema muud ei anna kui kappi ja wangre puuwärgi annan kätte , sest se on naese isa jägu ja rauawärgi wõtan ära , hobune ja wars on minu oma jägu ja pulma raha 40 rubla , warru raha 7 rubla ja wassika 3 rubla ei ole mina , mitte näinud ega wõtnud . 
Palka ei anna mina temale enam muud kui mis tema käes on 4 n ? 
willu , 9 n ? 
linu ja 6 küünart linast riiet , sest saab temal küll kahe aasta ette . 
Kohtu ette astus waeste laste wöörmünder Mihkel Menn ja ütles mina nõuan et se naene oma mehe riidet , kraamid ja raha kätte saaks , kust tema oma väetimat last wõib toita . 
KOhtu ette sai kutsutud naese isa Jüri Talm ja küsitud kas tema tahab oma wangre puuwärki kätte saada , mis tema oma wäimehele on annud , siis öubas Jüri Talm seda wankre puuwärgi oma tütre lapsele isa mälestuseks . 
Kohus pakkus neile leppitust , et Kaarel Persmann pidi oma poja riided , kraami ja raha tema naese kätte andma . 
Aga nad ei lepind . 
Kihelkonna kohtusse saadetud . 
Peawanem : A. Pehmann ( allkiri ) Kõrwasmehed J. Pechmann + + + J. Poomann + + + Kirjutaja M. Treuholdt 

</sisu>
</protokoll>
