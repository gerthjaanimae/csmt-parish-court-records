<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Oliwad kohtu korra pärast kohtu majasse kokku tulnud : Kohtuwanem : K. Borkwell Kõrwasmees : J. Korkmann - " - J. Treiberg 
Juhan Kalama Wistla külast ( 28 aastat wana ) tuli kohtu ette , näitas oma pea sees kaks suurt haawa , - ja silmnägu oli katki , - ning kaebas , et mõisa poisid olla tema peale kippunud ja teda nõnda ära tapnud . 
Nad olewat teda ja teisa külapoissa ?? mese ? 
üla õhta mõisa juure kutsunud . 
Esiteks olnud nad kõik ühes koos wabrikus mänginud ja naljatanud ligi tund aega sääl kõik ühes koos . 
Ära tulles läinud tema teiste küla poistega mõisa kööki jooma , - teised poisid Jaan Borkwell , Peeter Borkwell ja Jaagup Mets tulnud kohe wälja tema jäänud natukeseks ajaks weel kööki , - sääl tulnud mõisa poisid Mihkel Kübarsep , Juhan Hinno , ja Hans Kippar tema kallale , wedanud wälja ja peksnud teiwastega tale pähä need haawad . 
Ta palunud , et mõisa walitsejat kutsuks ja teda mitte ilma asjata ei tapaks . 
Seepääle ähwardanud Mihkel Kübarsep noaga peale hakata . 
Tema appi hüüdmise peale tulnud wiimaks küla poisid tagasi siis peainud ta lahti . 
Mihkel KübarsepRawa mõisa talmeister ( Kuriso wallast 38 aastat wana ) kutsuti kohtu selle peksmise üle wastust andma , kus ta tunnistab , et tal kül mõisa kojas seda meest kaks korda rusikaga löönud ja siis uksest wälja wisanud , - sest et ta mõisa köögi tüdruku asemel magamas olnud - kust tema ta maha ajanud . 
Kojas ei ole teisa küll olnud- aga õues kutsunud ta teised appi , sest külapoissa olnud wäljas 4 meest . 
See pääle tulnud wabriku poisid Juhan Hinno ja Hans Kippar ka sinna ja Hinno wist lõi teda ka kuklasse . 
Juhan HinnoPuri mees Rawa wabriku töömees 19 aastat wana tunnistab , et Kübarsep ajanud ühe mehe mõisa köögist wälja ja hüüdnud abi , ta jooksnud sinna , - sees mees tõmbanud aga tema peast kinni - see peale löönud ta temale rusikaga kuklasse nõnda , et ta otseti maha kukkunud . 
Säält tõusnud ta ülesse ja jooksnud aida mehe toa poole , - kus teised kolm meest tale wastu tulnud . 
Nemad jooksnud järele ja ähwardanud neile kõigile walu anda , kui nad mitte ära ei lähe . 
see pääle läinud nad siis minema . 
Hans KipparKurisoolt 23 aastat wana Rawa wabriku töömees , tunnistab , et Wistla poisid tulnud wabrikusse pidanud sääl tantsima hakkama , ta põle aga mitte lasknud waid ajanud noed säält wälja . 
Warsi pärast seda kuulnud ta appi hüüdmist - Juhan Hinno jooksnud enne mõisa poole - tema ka järele . 
Küla poisid olnud siis neljakeste mõisa wainud al toa ees , - Kübarsep ja Hinno olnud jälle aidamehe toa ees . 
Tema ei olla peksu mitte näinud , aga ähwardanud küla poissa taga ; et kui teie minema ei saa , - siis saate kõik Teiwast . 
Köögitüdruk An PiltPrgmetsast ( 21 aast . ) tunnistab kohtu ees , et äästaja poiss Jaagup Türsamä küsinud juua , - ta teinud ukse lahti , - siis tulnud Jaagup ja neli küla poissi sisse jooma . 
Teised läinud kohe wälja- Juhan jäänud aga kööki ja läinud tema asemele üle tema keelu . 
Siis tulnud aga talmeister ajanud Juhani wälja , - kojas müsanud teda käega ja läinud siis molemad õue . 
Seepeale pannud ta uksed riiwi , läinud tuppa ning ei teadwat siis ühtegi mis wäljas tehtud . 
Jaagup Türsamä ( 18 aast . wana ) tunnistab , et ta tõusnud õhtast ööd üles - pidanud kaewule jooma minema , köögi tüdruk olnud alles ülewal , - ta tellinud siis ust lahti teha , et kalla saaks . 
Köögist wälja tulles näinud ta Wistla poisid wäljas olema - tema põle tähele pannud kuhu nad läinud . 
Tema ei olla õhta ka mitte wabrikus käinud . 
Kustas Heimann ( Hallikult , 19 aastat wana ) Rawa mõisa teomees tunnistab , et ta olnud õhta esiteks wabrikus taga toas , - MatsikuJaagup Mets wõtnud säält tema ärmoniku ja hakkanud mängima . 
Pärast ajanud wabriku poiss H. Kippar nad wälja , - tema jäänud sinna magama teised läinud kõik mõisa poole . 
Tema ei olla miskit kuulnud . 
Jaagup Mets tunnistab , et J Türsama ja K Heimann kutsunud neid mõisa , et sääl peab õhta suur pidu olema . 
Nad läinud õhta külast mõisa juure . 
Wabriku juures mängitud ja tantsitud . 
Nad läinud ka hulka . 
Arwata tund aega olnud ühes koos - mõisa poisid olnud kõik enomaste sääl . 
Wabrikust ära minnes tulnud äästaja poiss J Türsamä nendega seltsis - Jaan Borkwell kusinud ta käest juua - see peale kutsunud ta meid kööki , et säält saab kalla . 
Jõime sääl ja läksime kohe jälle wälja . 
Juhan Kalama jäänud üksi maha . 
Nad saanud mõisa hoonetest juba mööda , - kuulnud korraga kisa - läinud tagasi , sääl olnud Juhan juba Aida mehe toa ees kiwi aja nurgas maas kutsunud neid appi , - et mõrtsukad teda tapnud . 
Mõisa poisid olnud teiwastega natuke maad eemal . 
Üks ähwardas weel , et poisid andkem neile walu , et nääwad kus aida mees on . 
Nad läinud minema - mis peale mõisa poisid weel kaigastega järele loopinud . 
Jaan Borkwell Wistlast tunnistab , et nemad läinud küll mõisa poiste kutsumise peale sinna - mänginud ja tantsinud wabrikus , kus ka mõisa kolm tüdrukud olnud . 
Wabrikust ära tulles küsinud ta J Türsamä käest juua - see kutsunud kööki , - joonud sääl ja hakkanud kohe minema . 
Juhan jäänud üksi maha . 
Saand nad mõisa küüne taha - sääl kuulnud mõisa poolt appihüüdmist . 
Läinud tagasi . 
- Juhan olnud lume hange otsas kummuli maas lõhkise ja werise peaga . 
Mõisa poisid seisid aidamehe ukse ees ei lasknud aidameest üles ajada - hakkasid kaigastegameile järele loopima . 
Siis läksime Juhaniga seltsis kodu poole . 
Peeter Borkwell tunnistab , et tema läinud ka teistega seltsis mõisa juure . 
Wabrikus kuulnud pilli kära , nad läinud ka sinna . 
Arwata tund aega olnud sääl . 
Ära tulles läinud J. Türsamä järel kööki jooma . 
Jaagup tellinud ikka üht ja teist , et jää seia , - nemad läinud ära aga Juhan jäänud üksi sinna . 
Tee peal kuulnud nad kisa . 
Teised jooksnud eeli tagasi , ta läinud ka järele . 
Mõisa poisid hüüdnud weel , et andkem neile walu , kui nad ära ei lähe . 
Nad läinud siis minema . 
Mõisa poisid ajasid wastu , et nad põle enne wabrikus tantsimas olnud , ega põle ka tüdrukuid sääl olnud - tuli aga awalikuks et on olnud . 
Kohus mõistis : külapoisid maksawad igaüks öö hulkumise eest walla laekasse 3 Rubla trahwi : ja peksjad mõisa poisid : Mihkel Kübarsep 5 Rubla Juha Hinno 5 Rubla . 
Nende abiline Hans Kippar 3 Rubla . 
Waletamise eest Jaagup Türsamä 1 Rubla An Pilt 1 Rubla külapoisid : Jaagup Mets 3 Rubla Jaan Borkwell 3 Rubla Peeter Borkwell 3 Rubla Juhan Kalama 3 Rubla . 
Summa 27 Rubla . 
KOhtuvanem : K. Borkwell xxx Kõrwasmehed : J. Korkmann xxx J. Treiberg xxx Kirjutaja : allkiri 
Täidetud 

</sisu>
</protokoll>
