<protokoll>
<head>
<vald>keskmurre</vald>
<aeg>xx.xx.1880</aeg>
</head>
<sisu>
Prottokoll sel 1misel Webruaaris 1880 Koos olid kohtu Peawanem Jaan Saarmann Jaan Saarmo Jaan Kreep Kirjutaja H. Saarmo 
№ 2. 
Kohtu laua ette astus mõisa metsawaht Kustas Landberg ja kaebas , et Hans Kalmann on tema peale wale juttu räkinud , et tema olla enne Jaani pääwa iga pääw püssiga metsas käinud lindusi lasmas . 
Hans Kallmann astus ette ja salganud seda mitte , waid ütles : et tema on näinud kui Kustas Landberg on püssiga jõe ääres partisid lasnud , ja et temal on ka 3 parti kottis olnud ja ühte olnud Landberg temale näitanud ja se on 5 pääwa enne Jaanipääwa olnud . 
Kustas Landberg astus weel ette ja ei salganud seda mitte ära , waid ütles : et tema on mõisa herra lubaandmise peale püssiga metsas käinud , moisa herra noort koera õppetamas , ja ka ühe noore pardi elawalt koerte eest kinni wõtnud ja Hans Kallmannile näitanud , aga kolme parti ei ole temal mitte olnud , ja et Hans Kallmann ei ole seda siis mitte üles rääkinud , kui ta teda on näinud , waid pool aastat pärast seda ja pealegi kadeduse pärast , sest ta olla Hansu poia käest püssi ära wõtnud ja mõisa winud . 
Mõisa herra lubaandmise peale lepisid Hans Kalmann ja Kustas Landberg teine teisega ära , sest et mõisa herra on luba annud metsawaht Kustas Landbergil oma maa peal jahti pidada . 
Semõistmine sai kuulutud ja Karel Tegelmannil ei olnud selle wastu midagi rääkimist ja on ka täidetud . 
( 2 Rubla walla laeka heaks . ) 
Kirna walla kohtu nimel : Peawanem Jaan Saarmann XXX Jaan Saarmo XXX Jaan Kreep XXX Tunnistuseks kirjutaja H. Saarmo / allkiri / 

</sisu>
</protokoll>
