<protokoll>
<head>
<vald>keskmurre</vald>
<aeg>xx.xx.1890</aeg>
</head>
<sisu>
Täna , sell 11Mail sai ülekuulatud ja ära kaalutud Tõnu Umbergi ja Kustas Mattiiseni tüli asi , mis Tohise Sillaotsa kõrtsis on juhtunud . 
Kaebaja Riisipere walla liige , Tõnu Umberg , kes Tohise möldri juures sulaseks oli ja kaebtusalune Mäeküla walla liige , Kustas Mattiisen , kes Tohise mõisas sulaseks oli . 
Tõnu Umberg kaebas , et 25mal Märtsil 1890 aastal õhtu tema on tulnud Tohise Sillaotsa kõrtsist wälja ja on hakanud maandi ääres , kõrtsi ukse kohal , Tohise mõisa sulase Mart Ewartiga rääkima , aga äkkiste on tulnud kõrtsi tuast wälja , nimetud mõisa sulane K.Mattiisen ja on löönud temale , ilma mingisuguse põhjuseta rusikaga wastu rindu , nenda , et ta on maha langenud ja weel piale seda on K.Mattiisen teda löönud saapas jalaga . 
Kui T.Umberg on maast ülesse tõusnud , siis K.Mattiisen on teda löönud kaks korda , kas nuaga , wõi kiwiga wastu piad , ühe korra kukla taha ja teise korra otsa ette , nenda , et nimetud haawadest palju werd on jooksnud . 
Siis on T.Umberg oma armonika maha wiskanud , mis tal seniajani käes oli olnud ja jooksnud kõrtsi akna juure abi paluma , aga K.Mattiisen seda nähes on wõtnud armonika ja löönud wastu kiwi puruks , armonika wäärtus on olnud 14 rbl . 
Kui kõrtsmik K.Uusman teda on näinud weriste kättega kõrtsi akna taga , siis on ta wälja tulnud ja teda tuppa wiinud , aga K.Mattiisen kõrtsmiku nähes , on ära jooksnud üle silla Tohise mõisa poole . 
Tõnu Umberg nõuab Kustas Mattiiseni käest oma hoopide eest ja armonika ette , mis katki löödud ühte kokku 25 rbl ( kakskümmend wiis rubla . ) ; tema tunnistusmehed on : Mart Eewart Tohise mõisa sulane ja Karel Uusman Sillaotsa kõrtsmik . 
Kahtlusalune , Kustas Mattiisen , ütles , et ta ei olla Tõnu Umbergi mitte löönud , waid paljalt lükanud ja keelnud pilli mängimast , aga wiimane põle mitte ta keelu kuulanud , waid lubanud teda rewolwriga lasta , K.Mattiisen ütleb oleks ta T.Umbergi löönud , siis oleks ta tema surnuks löönud , mis niisugusest kassilt lüüa oleks saanud , ta pakkub T.Umbergile 4 rbl ( neli rubla ) lööma ja armonika tasumist . 
Tunnistus mees Anija walla liige Mart Eewart tunnistab , et ta on seda näinud kui K.Mattiisen on kõrtsi tuast wälja tulnud ja T.Umbergi juure läinud ja temale löönud wastu rindu rusikaga , aga piale seda ei tia tema mingid , ta on läinud kodu poole , seda aga ta tiab ka , et T.Umbergil rewolwrid ei ole olnud . 
Tunnistus mees , Sillaotsa kõrtsmik , Karel Uusman Pirgu walla liige , tunnistab , et kell 10 tema on pannud kõrtsi letti ukse kinni ja käskinud need kodu minna ; pärast naad on tulnud tema elu kambri kust naad ka warsi wälja läinud ja üks pool tundi aega pärast nende wälja minemist , on tulnud üks innimene kõrtsi akna juure ja pannud werised käed akna wasta , seepiale on ta kõrtsist wälja läinud ja on näinud , et T.Umberg seisnud werise piaga kõrtsi akna juures , kui ta on temalt küsinud , kes sind lõi , siis ta on wastanud K.Mattiisen , aga K.Mattiisen on läinud üle silla Tohise mõisa poole , muud tema sest asjast ei tia . 
Lepitust sai pakutud , aga mitte wastu wõetud . 
Tunnistus mees , Mart Eewart , nõuab oma päewa ette , mis ta kohtus nende tüli asja tunnistaja on olnud , 70 kopik . 
Kohtumõistus . 
Keisri Majestedi Ukaasi järele on Tohise walla kohus 11mal Mail 1890 a. Tõnu Umbergi ja Kustas Mattiiseni tüli aja üle kuulanud oma südame tunnistust mööda ja Rahu Kohtu Mõistjatest piale pandawa nuhtluse seaduse paragrahv38 järele , ning on leidnud , et Kustas Mattiisen ülekohtusel wiisil on pruukinud oma wägiwalda , sellepärast mõistab kohus , et nimetud K.Mattiisen piab maksma T.Umbergile 6 rbl ( kuus rubla ) armonika ette , mis ta katki on löönud , ja rohu raha ja tohtri raha ette , nenda kui tohtri tunnistusest näha on , et haavad on rasked olnud , mis tema abi tarwitanud ; piale seda maksab ta weel 3 rbl . 
( kolm rubla ) trahwi raha Tohise walla kassasse ja 50 kop . 
( viikümmend kopik ) M.Eewartile kohtus käma waewa , ühte kokku 18 rbl . 
50kop . 
( kaheksateist rbl . wiiskümmend kop ) 

</sisu>
</protokoll>
