<protokoll>
<head>
<vald>keskmurre</vald>
<aeg>xx.xx.1881</aeg>
</head>
<sisu>
Prottokoll sel 15mal Juunis 1881 Koos olid kohtu Peawanem : Jaan Saarmann Jaan Kreep Hans Simsohn Kirjutaja : H. Saarmu 
№ 27. 
Kohtu laua ette astus Aleksander Miller ja kaebas : et nemad on Kirna Reopalu kõrtsu saksa kambris Johann Traugottiga kaardimängimise läbi riidu saanud ja et Traugott on teda siis sealt wälja ajanud ja ka teda 3 hoopi löönud ja et Jaan Tops on ka seda löömist näinud . 
Jaan Tops astus ette ja ütles : et J. Traugott ei ole mitte A. Millerid 3 hoopi löönud , waid aga wälja ajamise läbi üks kord lükkanud . 
Johann Traugott astus ette ja ütles : et tema ei ole mitte A. Millerid wälja ajanud ega ka teda löönud , waid et Miller on ise 1 rubla raha sealt mängu laua pealt wäe kaupa ära wõtnud ja wälja jooksnud ja et tema on siis Milleri järele läinud raha tagasi pärima , seal olla siis Miller ühe hoobi tema pahema kõrwa peale löönud , nõnda et tema kõrw on hirmsaste werd jooksnud ja kahe kuu pärast ikka weel walu teeb ja mäda jookseb , mis ka tohtre kiri № 50 tunnistab , ja et Miller on ise kambri teiste juure tulles öölnud : Ma olen Traugottile ühe hea kõrwa hoobi annud ja et Kustaw Limberg ja Peeter Jäätaal on seda näinud . 
Kustaw Limberg ja Peeter Jäätaal astusid ette ja ütlesid : et nemad on näinud kui Traugotti kõrw on löömise pärast hirmsaste werd jooksnud ja et A. Miller on ise öölnud : Mina olen Traugottile ühe hea kõrwa hoobi annud . 
A. Miller astus weel ette ja ütles : et tema ei ole mitte Traugotti löönud , aga were jooksmist on tema kül näinud . 
Seepärast , et A. Milleril tema löömise üle mitte täit tunnistust ei ole sai mõistetud : et A. Miller peab J. Traugottile 10 Rubla tema kõrwa hoobi eest maksma ja 2 Rubla walla laekasse ja Traugott peab ka 2 Rubla walla laekasse trahwi maksma , seepärast , et tema on oma kõrtsu kambris lubanud kaarta mängida . 
Semõistmine sai kuulutud ja A. Miller ütles : et tema sellega rahul ei ole , waid nõuab suuremat kohut . 
On ka Prottokoll wälja antud . 
Kirna walla kohtu nimel , Peawanem : Jaan Saarmann XXX Jaan Kreep XXX Hans Simsohn XXX Tunnistuseks kirjutaja : H. Saarmu / allkiri / 

</sisu>
</protokoll>
