<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Kohtu korra pärast olid kokku tulnud peawanem : J. Tartu Kõrwamehed A. Wollmann R. Kuutmann Kirjutaja J. Kastahn Kohtu ette astus Otsa peremees Adu Miller , ja kaebas et kui tema 29 Septembril koolmeistri juurest kodu tulnud ja ta magama jäenud tulnud tema tüttar ja hüüdnud isa tule appi naad tappawad Esku Hansu ära . 
( Need olid olnud : Kaarel Teek , Johan Jürgensohn , Jüri Reismann , Hans Einardt , Hans Tikkerpuu , Johan Einardt , August Riesenberg , Jüri Jürgens ja Peeter Bechmann . ) ja et nad on hoonete ümber tuld üles tõmmanud ja kui ta neid on keelama hakkanud , wiskanud nad kiwidega tema nina lõhki , ta jooksnud tuppa , nad kippunud taga järele muud kui tappame . 
Peale seda tulnud tema poeg Juhan mõisast kodu tuppa astudes löönud üks talle teiwaga järele , ta karganud kambre tõmmanud rewolwri kätte ja lasknud nende hulka 4 laengid , mis peale karjumist olnud . 
Ta on nende hulgast tunnud K. Teek , i teist kahte mitte . 
Suurem hulk olnud ära kadund . 
II . 
Astus kohtu ette Marguse peremees Jaan Walter sellsamal ööl on tema aida ukse peale taotud , ja kui ta waatama läinud löönud üks talle kaks korda puuga käe peale , mis weel paistetanud oli ka tema sulane saand ühe hoobi . 
Ta on nende hulgas tunnud Hans ja Juhan Einardi . 
Juhan Moorus on pärast tulnud ja ütelnud : mina koristan ära , need mis teised maha lööwad . 
III . 
Kaebas Tietsi peremees Gustas Pechmann et nad sell samal ööl tema karja aija wärawad kõige postidega mahakiskunud . 
IV . 
Kaebas Hans Bäsmann et ta Otsal Tuula poiste käest 5 werist haawa saanud , mis ta ka kohtu ees näitas . 
Kohtu küsimise peale mis ta senna läks ütles ta et ta olla läinud tööd kuulama , ja ootanud poega Juhani kodu , isa ütlenud ta ehk läks magama , ta läinud waatama aida peaöe siis tulnud Tuula poisid ja peksnud teda ja tema mütsi 1 rub 45 kop ja piibu 1 rubla ära wiinud . 
Kohtu ette said kutsutud Jaagub Moorus , Hans Bluhmann , Hans ja Juhan Einhardt Hans Tikerpuu , Jüri Reismann , Jüri Jürgens , August Riesenberg , Kaarel Teek ja Johann Jürgensohn kes kuuli õla sisse oli saanud , ja küsitud kas tõsi pidi olema , mis nende peale kaewati . 
Nad salgasid seda koguni esiteks ära , aga pärast , mitme kordse kohtu nõudmise järele tunnistasid nad kõik , et need kaebtused nede peale kõik õiged on . 
Kohus mõistis . 
I Hans Bäsmann maksab 1 rubla walla laekasse , selle pärast , et ta öösi senna hulkuma ja aida peale kolama oli läinud . 
II . 
Kaarel Teek saab 30 hoopi witsu selle eeest et ta kui naese mees , ja warem niisuguse kurja seltsiga ööse ümber on hulkunud , ja maksab Markuse peremehele walu kannatamiseks nende hoopide eest mis ta oli löönud 2 rubla . 
III . 
Juhan Jürgensohn maksab 6 rubla walla laekasse , et ta mõrtsuka kombel öösi küla wahel käis IV . 
Jüri Reismann , maksab 6 rubla trahwi . 
V. August Riesenberg 1 rubla , inetu teu eest , ja peale seda , et naad joobnud peaga kohtu ette tulid ja kohut püüdsid teutada , mõlemad 24 tunniks puuri . 
VI . 
Hans Einardt 5 rubla walla laekasse VII Hans Tikerpu 5 rubla . 
VIII Juhan Einhardt 3 rubla IX . 
Jüri Jürgens X. ja Peeter Bechmann kumbgi 1 rubla walla laekasse . 
Hans Einhardt ja Jüri Reismann maksawad weel Hans Bäsmanni mütsi 1 rubla 40 kop . 
ja piibu 1 rubla , Selloga oli lõppetud . 
peawanem : J. Tartu kõrwamehed A. Wollmann R. Kuutmann Kirjutaja : J Kastahn [ allkiri ] 

</sisu>
</protokoll>
