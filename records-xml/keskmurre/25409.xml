<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Prottokoll sel 1misel Septembris 1882 Koos olid kohtu Peawanem : Jaan Reemann Hans Simsohn Mart Sopp Kirjutaja H. Saarmu 
№ 40. 
Kohtu laua ette astus Kirna Reopalu karjamõisa walitseja Mihkel Pauli ja kaebas , et tema moonamees Jaan Paltsaar on tema elumajasse riidlema ja käratsema tulnud ja olla tema westi ja särgi seljast lõhki tõmbanud ja ei ole mitte tema keelamist kuulanud ja et Kustas Kleemet ja Mai Iob riidu ja käratsemist pealt näinud . 
Kustas Kleemet ja Mai Iob astusid ette ja ütlesid , et Mihkel Pauli kaebdus tõsi on . 
Jaan Paltsaar astus ette ja ei wõinud seda mitte ära salata , waid ütles : et tema olla seda joobnuse peaga teinud . 
Mõistetud sai : et Jaan Paltsaar peab Mihkel Paulile 1 Rubl . 
särgi ja westi lõhki tõmbamise ja 2 Rubl . 
walla laekasse trahwi maksma . 
Se mõistmine sai kuulutud ja olid sellega rahul kaebaja Mihkel Pauli , kui kaa tema wastane Jaan Paltsaar . 
( Täidetud . 
2 Rubl . 
walla laekase ) 
Kirna walla kogokonna kohtu nimel , Peawanem : Jaan Reemann / allkiri / Hans Simsohn XXX Mart Sopp Kirja tunnistuseks kirjutaja H. Saarmu / allkiri / 

</sisu>
</protokoll>
