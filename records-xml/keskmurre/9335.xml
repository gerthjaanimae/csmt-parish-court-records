<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Kogukonna kohus 3. Juunil 1885. 
Kohtu päewa korra järele oliwad koos : Pea kohtumees Juhan Kerem XXX Kõrwamees : Jaan Weber XXX " " asemik Jüri Tomson XXX Hans Walkruusmann astus kohtu ette , kaebas , nagu minewases protokollis seisab : tema pannud oma wanad riided wankre peale , palunud , et uusi riideid ka aidast kätte saada , emanda käest aida wõttit , seda pole antud , Mihkel Kruusberg tulnud surnu ajast , tahtnud tema wanu riideid tuppa wiia , tema põle lasknud . 
Sealt hakanud tüli , kus juures temal esite parem käsi wastu hukse posti tõmbatud , perenaene tulnud peremehele appi ja löönud teda lõmmu südamikuga 3 korda käe peale . 
Kohus küsis Hans Walkruusmanni käest , mikspärast sa oma riide kotti ei lasknud ilusti läbi otsida , et tüli tulemata oleks jäenud ? 
Hans Walkruusmann wastas : Kui nemad ilma minuta riide koti oleks saanud tuppa wiia , siis oleks nemad ise midagi wargust koti sisse pannud , et mind süüdlaseks teha , nagu jahu wargusest jutt tehti ; mikspärast ei otsinud nemad kotti minu oma silma ees läbi , ehk kutsunud talitaja läbi otsimise aeg juure . 
Kohus kutsus emand Annette Kruusbergi sisse ja luges temale kaebduse protokolli ette . 
Annette Kruusberg rääkis : Hans Walkruusmann tahtis minu käest wõttit . 
Ma ütlesin : mull on weike laps süles , ega mina wõi sinuga aita tulla , ega sind ka üksi aita lasta , mine kutsu peremees surnu ajast ära . 
Hans Walkr . 
wastas : " kutsuge ise kui tahate . 
" Ma saatsin siis tüdruku peremehe järele . 
Hans ähwardas selle aja sees 3 korda : " Ma lasen püssiga , kui wõttit ei sa " , lubas meile ühe tüki teha , ähwardas meid ära põletada , hakas wägise minu käest wõttit ära kiskuma , ma tahtsin hukse ta eest riiwi panna , ta ei lasknud ; mull oli üks pilbas käes , kas see temasse puutus , wõi ei , ma ei mäleta ; minu mees ei olnud siis weel surnu ajast ära tulnud . 
Kohus kutsus Hans Walkruusmanni ja Annette Kruusbergi korraga sisse . 
Kauaaegse wastastikuse waidlemise läbi ei läinud asi sugugi selgemaks ; igaüks rääkis ise wiisi . 
Hans Walkruusmann tunnistas , et peremees ja perenaene , mõlemad korraga tema kallal olnud ja et neist ähwardustest , mis praegu tema peale räägitud , ( nagu püssiga laskmisest ja ära põletamisest ) sõnagi tõtt ei ole , kuna Anette Kruusberg oma sõnad kõik tõe põhja peal ütles olema . 
Kohus kutsus talitaja Kaarel Kruusbergi sisse ja laskis teda oma tunnistust anda ; Ta ütles : Kui mina sinna läksin , siis oli nende suurem riid juba möödas , niipalju kuulsin weel , kui Mihkel Kruusberg Hansule ütles : " Wõi maksa 5 rbl . 
juure , mina sind enam teenima ei wõta " , ja Annette ütles : " Mina lõin sind jah 2 korda lõmmu südamikuga . 
" Kohus kutsus Annette Kruusbergi sisse ja luges temale talitaja tunnistuse ette . 
Annette Kruusberg ütles : Mikspärast talitaja poolikut tunnistust annab ? 
Hans Walkruusmann ütles jo enne minu mehele : wõi maksa 200 rbl . 
palka , ma enam teenima ei hakka , ja selle peale alles ütles minu mees : wõi maksa 5 rbl . 
juure , mina sind tagasi ei wõta ; Kui talitaja ühe sõnad kuulis , siis kuulis ta teisel ka , miks ta muist tunnistamata jätab ? 
Talitaja , kes ka alles kohtu tuas oli , ütles : mina rohkem ei kuulnud , kui seda , mis ma juba tunnistanud . 
Selle peale ütles Annette Kruusberg , talitaja kohta tähendades : Hans Walkruusmann kutsub täna kõik wale tunnistus mehed omale appi . 
Et paremat selgust saada , kutsus kohus Mihkel Kruusbergi tüdruku kohtu ette . 
Tüdruk Liiso Marmei tunnistas : Mina kuulsin mõnend üksikud sõnad nende tülist , kui Hans Walkruusmann emanda käest aida wõttit palus , ütles emand : " Sina karmantsik , mina sinule wõttit ei anna , sa wõid mind ka püssiga maha lasta , " mis peale Hans Walkruusmann wastas : " mikspärast ma seda hakkan tegema ? 
" Wõtme wägise kiskumist ja püssiga ähwardamist mina ei kuulnud . 
Kohtu küsimise peale , kui suur see pilbas oli , mis riidlemise aeg emanda käes oli ? 
wastas Liiso Marmei : natuke suurem kui tooli jalg . 
Selle aja sees tuli ka Mihkel Kruusberg ise kohtu asja lugu kuulama . 
Kohus andis neile nõuu ära leppida . 
Kauaaegse waidlemise järele leppisiwad Mihkel Kruusberg ja Hans Walkruusmann teineteisega ära . 
Mihkel Kruusberg maksis Hans Walkruusmannile 13 rbl löömise eest , millest wiimne esimesele jälle 11 rbl . 
saabaste raha tagasi maksis . 
Mõistetud ja sellsamal ülemal nimetatud kuu päewal ette kuulutud : Annette Kruusberg maksab , et ta talitajat kohtu ees walelikuks teutanud 1 rbl trahwi walla laekasse . 
Seega lõppis kohus . 
Trahwi raha maksiwad Hans Walkruusmann 1 rbl ja Annette Kruusberg ka 1 rbl . 
walla laekasse ära . 
Peakohtumees Juhan Kerem XXX Kõrwamees : Jaan Weber XXX " " asemik Jüri Tomson XXX 

</sisu>
</protokoll>
