<protokoll>
<head>
<vald>keskmurre</vald>
<aeg>xx.xx.1912</aeg>
</head>
<sisu>
23 Webruaril 1912 a. Wäätsa walla kohtu koosolekule ilmusiwad kohtule isiklikult tuntud Wäätsa walla liige Jaan Peetri p . 
Prussak ja Mäo walla liige Aleksander Adami p . 
Wau ja palusiwad kohut akti raamatusse maha kirjutada endi allnimetatud suusõnalist lepingut : I . 
Prussak müüb Waule 1 dessatinu turwa maad oma päralt olewast " Kotku " talust , mis Wäätsa mõisa järel on , mõisa kraawi äärest . 
II . 
Ostja maksab müijale turwa maa eest 150 rbl . 
III . 
Ostjal on õigus turwi lõigata määramata aja jooksul , nii palju kui nim . 
maa pealt saab . 
IV . 
Müijal on õigus selle maa pealt , kust turwad lõigatud , heina niita ja omandada . 
V.
Maa põhi jääb müijale . 
VI . 
Prussak muretseb selle eest , et müidud maa tüki pealt tee wälja käib ja , kui tarwis , seda oma krundist annab . 
VII . 
Prussakil ja tema seaduslistel pärijatel , ega ka nendel , kes seda kohta pärast teda seaduslisel teel omandawad ehk peawad ei ole õigust müidud turwa maad tagasi omandada ilma ostjate ehk nende seadusliste pärijate nõusolemiseta . 
VIII . 
Müija awaldab oma nõusolemist selle kohta , et kohaliste Kreposti raamatudes saawad selle kohased tähendused tehtud turwa maa omandamise kohta . 
IX . 
See leping hakkab maksma kohe peale tema allakirjutamist ja on kohustaw pooltele ja nende seadusliste pärijatele ja nende järeltulijatele . 
X.
Lepingus tähendatud rahast on äramaksetud 50 rbl . , wõlga jääb 100 rbl . 
Wõlgnewa summa pealt maksab Wau 5 % . 
A. Wau / allkiri / Jaan Prussak , aga et tema kirjutada ei oska , kirjutas tema sellekohase palwe peale alla J. Tishler / allkiri / 
See leping on pooltele ette loetud ja allakirjutatud Aleksander Wau poolt isiklikult oma käega , aga Jaan Prussaki eest kirjaoskamatuse tõttu , kirjutas tema sellekohase palwe peale alla Wäätsa walla liikmelt Jüri Mardi p . 
Tischlerilt . 
Kohtu eesistuja Wiidow / allkiri / Kohtu liikmed Palberg / allkiri / Kelter / allkiri / Wästrik / allkiri / 
Kohtu kirjutaja Pommer / allkiri / 

</sisu>
</protokoll>
