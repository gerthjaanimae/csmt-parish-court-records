<protokoll>
<head>
<vald>keskmurre</vald>
<aeg>xx.xx.1870</aeg>
</head>
<sisu>
Prottokoll sel 14mal Aprillil 1870. 
Koos ollid kohto Peawannem Hans Ehrenwerth Kõrwamehhed Jaan Raudmets Jaan Epmann Kirjutaja H. Saarmo 
№ 6. 
Kohto ette astus Kirna Wissowerre Tallitaja Juhan Kanger ja kaebas , et Mihkel Mäematt on arwata 30 leisika wäärt mõisa ärjapäid warrastand ja Hans Wink on sedda temmale räkinud , et temma on näinud , kui Mihkel Mäematt öse on ärjapea koormaga tulnud . 
Sepeale läinud Tallitaja ärjapäid otsima ja leidnud neid Mihkel Mäematti aida pealt , ja tulnud siis neid ärjapäid mõisa jure ülles andma ; agga selle aia sees , kui Tallitaja on mõisa jures käinud , on Mihkel Mäematt ärjapead aida pealt ärra winud ja neid lauda peäle õlgede tahha ärra matnud , kus naad ka Tallitaja otsimisse abbi on seält üllesse leitud . 
Mihkel Mäematt astus ette ja ütles , et temma on need ärjapead Wätsa walla perremehhe Hans Mihkeldi käest ostnud ja et temma ei olle neid ärja peaid mitte öse tonud , waid hommingo päewa tõuso aego , ja et temma ei olle neid mitte kalunud kui paljo neid on olnud , waid umbes ostnud 2 rubla eest . 
Hans Wink astus ette ja ütles et temma ei olle sedda mitte Tallitajale räkinud et Mihkel on ärjapea koormaga öse tulnud ja et temma ei olle sedda mitte näinud , kas Mihkel Mäematt on ärjapäid ostnud , wõi ei . 
Hans Mihkeldi astus ette ja ütles , et temma on arwata kahhe sau wäert ärjapäid Mihklile münud kahhe rubla eest ja et se ei olle mitte öse olnud , waid hommingo päewa tõuso aeges . 
Mõistetud sai , et Mihkel Mäematt ja Hans Wink peawad mõllemad 2 rubla hõbbetat trahwi walla laekasse maksma sepärrast , et Mihkel on neid ärjapäid pärrast Tallitaja ülle watamist aida peält lauda peale kannud ja ärra peitnud ja Hans Wink sepärrast , et temma on Tallitajale sedda wargust essiteks ülles tunnistand ja pärrast kohto ees sedda taggasi aianud ja ärra salganud . 
Se moistminne sai kulutud ja ollid sellega rahhul Mihkel Mäematt ja Hans Wink , ja ka Tallitaja Juhhan Kanger ; ja se mõistminne on täitetud . 
Hans Ehrenwerth XXX Jaan Raudmets XXX Jaan Epmann XXX Tunnistusseks kirjutaja H. Saarmo . 

</sisu>
</protokoll>
