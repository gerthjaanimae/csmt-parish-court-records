<protokoll>
<head>
<vald>keskmurre</vald>
<aeg>xx.xx.1890</aeg>
</head>
<sisu>
Kohtukorra pärast oliwad täna kogukonna kohtuliikmed , nimelt : kohtu esinik H. Kalberg ja kohtumehed Hans Siir ja Juhan Mathiasman kokku tulnud ja sai alamal tähändud wiisil kohut peetud . 
Tallitaja Hans Ribergi käsupeale tuliwad täna kõik Loowalla talukohtade rentnikud kohtu ette , kus neile kohtu ees auustud Loomõisa renthärra kiri 21. Juulist 1890 N : 5 ette loeti , sellest kirjast saiwad igaüks kuulda kui palju igal peremehel tuleb teisel seon 1891 a. kontrakti järel wäljaarwatud , postimoona raha Märtsi ja Oktoobri rendiga kokku maksta mõisale . 
Mõne üksiku wastuwaidlemise järel , et postimoona enam ei tuleks maksta , wõeti siiski see aruanne wastu . 
Aga selle peale andsiwad peremehed kohtu ees mõisale üles , et nemad seda silda , mis Loomõisa juures üle jõe seisab , kust kiriku maantee ülekäib , enam edespidi mitte niisuurelt teha ei taha . 
Wald on seiemaale selle silla oma kuluga ülespidand aga mõisa kasu pärast , on ta nii suur . 
Kui mõisa walitsus mitte selle weikese jõe wee edasi jooksu ei takistaks , siis ülekäimise tarwis ei ole rohkem waia kui üks weike trum nagu seal enne oli ja selle teeks wald nurisemata . 
Ka pruugib mõisa walitsus praegust suurt silda oma majapidamiseks rohkem kui wald . 
Kui mõisa walitsus tahab edespidi selle jõe wet oma kasu pärast paisutada siis jäägu mõisa hooleks ka suurem sillategemine . 
II Ka ei luba peremehed mõisa tänavad talwel rookida , sest kui mõisa walitsus tahab talwel ajad mõlemil pool teed ülewel pidada millepärast tee lumehangedega täidetud saab , siis olgu ka mõisa kohus seda lahti rookida . 
III Andsiwad peremehed üles , et teesillutamine mõisa hoowi peal olgu mõisa aga mitte walla teha . 
Se on : Kahala tee otsast uue küüni wäravast kunni Sõitmäe ristteeni . 
Nõndasammuti peawad Kõreda 12 wabadiku ka oma silla jäud igaüks 15 sülda iga aastas tegema , nõnda kuida se päris härra poolt , nende kohtade peale määratud on . 
IV Andsiwad peremehed üles , et se määratud raha mis mõisale abiteo eest maksta tuleb se on 15 rubl , ... pääwa koha eest , nemad kül seda maksawad , aga mis rohkem nõuuatkse , nemad selle maksmata jätawad . 
V Jaaniste Maunus Lingwest andis üles , et ta enam tulewal aastal mõisale abitegu ei tee , sest mõisa walitseja on tema wastu sõnadega toores olnud sellepeale waatamata , et ta kül mõistlikult äraseletanud , et kääs olew leikuse tük mitte weikem ei ole kui kõrwalseiswad tükid , temale on seda halba tehtud et on mõisawalitseja teda tema töötegijatega mõisa wäljalt töö juurest ära aetud . 
Selle järel ütlesiwad endid järgmised alnimetud peremehed mõisa abiteust lahti : Toomani Hans , Reimiku Juhan , Oluwa Hans , Ülpri Hindrek , Weike Puugi Juhan , Suurepuugi Jaan , Suurewaga Juhan , Turjewälja Hans ja Hallika Maunus . 
Ka al nimetud wabadikud ütlesiwad endid mõisa abiteust lahti , lubawad aga ainult pärishärra poolt määratud abitegu teha . 
Samuli Jüri ütleb ennast ka ütlase mererendist lahti , Neemekopli Soo Jaagup , Põllu Leenu . 
Andineeme Madis ei luba oma kahe wabatkoha eest rohkem abitegu teha kui seda mis üheainsa koha eest pärishärra poolt määratud osa . 
Ojanurga Tõnu lubab aga 2 wakamaad talwewilja ja 2 wakamaad suiwilja leikada , 4 wakamaad heina teha ja 6 kartuhwli wõtmise pääewa . 
Kõreta Mart ütleb ennast ka abiteust lahti . 
VI Wiimaks luges kohus Loomõisa rent-härra kirja 21. Juulist 1890 N : 6 Eestliiwa wabatkoha pidajale Jaan Kalberg ette , et peab oma kohast Jüripääw 1891 wäljaminema kui ei taha pärishärra poolt selle koha peale määratud abitegu teha Loomõisale . 
Jaan Kalberg ütles kohtu ees , et ta seepärast selle teo äraöölnud , et mõisa walitseja on temaga mõisa töö juures mõistmata kombel ümberkäinud , teda on pilgatud , kiusatud ja ähwardud , ehk ta kül mõisa nõudmise püüdnud igapidi täita ; muidu ei olla temal selle wastu midagi rääkimist . 
Otsus : Koopia sest protokollist tuleb auustud Loomõisa Rent-härra kätte saata . 
On kellelgi kohtade pärast mõisa härraga kaubelda ehk tingida , tehku seda tänasest pääwast arwates 3me nädala sees . 
Kogukonna kohtu esinik : H Kalberg [ allkiri ] Kohtumehed : Juh . 
Mathiasmann + + + H. Siir + + + 

</sisu>
</protokoll>
