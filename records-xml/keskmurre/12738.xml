<protokoll>
<head>
<vald>keskmurre</vald>
<aeg>xx.xx.1895</aeg>
</head>
<sisu>
Talukoha rendi kontrakt . 
Astusid kohtu ette Jaan Simoi ja Ado Simoi eestkostjad Tõnu Seppur ja Jaan Idam ning palusid järgmist leppingut maha kirjutada . 
§ 1. 
Ado Simoi eestkostkad Tõnu Seppur ja Jaan Idam rendiwad poole Künnapuu talu kohta No53 Jaan Idamile ühe aasta peale , mille eest tema 85 rubla aastas renti maksab . 
§ 2. 
Koha kattused hoonetel jäewad rentnik Jaan Simoi parandada , ning ei ole temal niisuguse kohendamise eest midagi maksu nõudmist . 
§ 3. 
Koht saab niisama suguses olekustagasi antud , kui ta nüüd wastu woetud on saanud , ei tohi aga mitte halwemas korras olla . 
§ 4. 
Rentnik Jaan Simoi teeb ka selle poole talule peale pantawad orjused ja sillad , raha maksud aga jäewad rentijate peale maksta . 
§ 5. 
Peab oma haige ema ning wenna Ado eest hoolt pidama , neid soendama ning puhastama ja korterid andma . 
§ 6. 
Peab ema Mari Simoi lehma oma karja hulgas käima ning talwes selle talu põhus pidama . 
§ 7. 
Rentnik Jaan Simoi ei tohi oma woliga mitte metsast wõtta , waid peab selleks rentijate käest luba paluma . 
§ 8. 
Rentnik Jaan Simoi maksab järgmistel tärminidel renti : 1Mail 1895a . maksab 42 rubla 50 kop . 
ja 1 Oktobril 1895a . 42 rubla 50 kop . 
ning nimetud tärminideks mitte maksetud ei ole , siis maksab tema 4% selle eest . 
Eelseisaw lepping sai ette loetud ning oliwad kõik sellega rahul , mis peale allakirjutanud Tõnno Seppor ( allkiri ) , Jaan Idam ( allkiri ) , Jaan Simoi ( allkiri ) . 
Kauba tegijad Tõnu Seppur , Jaan Idam ning Jaan Simoi on wallakohtule tuntud , kes ka eelseiswa tingimistega rahul on olnud ning oma käega alla kirjutanud , sellepärast on see leping aktiraamatusse kohtu istumisel eesistnik J. Tiss ( allkiri ) , kohtumees A. Roosmann ja J. Leppik juures olles sisse kirjuttud ning õigeks tunnistud . 
Eesistuja J. Tiss ( allkiri ) Kirjutaja A. Martinson ( allkiri ) 

</sisu>
</protokoll>
