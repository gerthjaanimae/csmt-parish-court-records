<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
Kohtu ette astus Josep Wiruja Tallinnast ja kaebas : tema läinud oma wäimehe Hans Rondiku juure , oma surnud tütrele antud lehma tema järele jäänud lapsele ära tooma . 
Hans ei olla seda õhtul mitte lubanud . 
Homikul läinud ta lehma laudast ära tooma , pannud Hans lauda ukse tema eest kinni . 
Hansu ema oli teda kül keelanud . 
Wiimaks teinud Hans lauda ukse lahti ja tema tulnud lehmaga wälja . 
Hans wõtnud tolli jämeduse wembla ja löönud sellega teda 4 korda . 
Ta lasnnud lehma lahti ja hakanud minema kohtumehe juure oma haawu näitama . 
Wembla peitnud Hans ära . 
Kaewataw Hans Rondik rääkis , et Wiruja kõik tema surnud naese riided ja asjad olla ära wiinud ja osalt kaa ära müünud , ainult laulu raamat , pada ja üks õlle ankur olla temal weel naesest järel , ja nüüd tahtnud ta kaa lehma ära wiia . 
Ta lubanud lehma siis anda , kui Wiruja tema lapsele , selle ema warandusest 50 rubla kihelkonna kohtusse teenima paneb , muidu raiskab ta wiimaks kõik ära ja laps jääb üsna ilma . 
Ta küsis kaa Wiruja käest oma naese riidid tagasi ja lubas nende eest lapsele koguni 60 rubla raha teenima panna ja lapse kaa ise üles kaswatada , kes nüüd nimetud Wiruja juures oli olnud , sellega oli Wiruja rahul . 
Et aga Wiruja wägise , ilma tema lubata lehma tahtnud ära wiia , sellepärast löönud ta teda sõrmejämeduse kepiga 3 korda . 
Kohus mõistis , peale selle , mis nad ise ära lepisiwad , et Hans kõik oma naese asjad kätte saab , lapse ise üles kaswatab ja 60 rubla kihelkonna kohtusse raha lapsele teenima paneb , et Wiruja wägiwaldselt lauta tungis , maksab ta 1 rubla walla laekasse trahwi ja Hans , et ta löönud , maksab 1 rubla walla laekasse trahwi ja 3 rubla Wirujale hoopide eest . 
Nad oliwad sellega rahul ja leppisiwad teineteisega ära . 
Kohtuwanem : Hans Paerman ( allkiri ) , kõrwamees : Karel Tammisen XXX , kõrwamees : Otto Iter ( allkiri ) . 
kirjutaja : H.Melles ( allkiri ) Kohtu otsus sai täidetud 

</sisu>
</protokoll>
