<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
Kaebaja Miina Kentmann , Perila wallast kaebab , et Rummu mõisa hollender Jaan Rambak teda selle aasta 1est Mai k . 
päewast aasta kaubaga , 30 rubla palgaga ühes prii jalawarjudega tüdrukuks on kaubelnud ; nüüd aga teda 12mal Sept . 
kaks korda nii löönud ja teda ära ajanud , mis ta ka teinud ja kodusse isa juure läinud . 
Kolm rubla on palka käes . 
Kaebataw Jaan Rambak ütleb selle kaebtuse peale : Tema olnud sell 12mal Sept . 
kottu ära Kodasus hobust rautamas ; tema naene ütelnud Miina Kentmannile , et ta ikka liig kaua karjaaedas wiibib , mis peale Miina Kentmann tema naest wäga teutawalt on sõimama hakkanud , teda kõiksugu häbemataks ja wargaks nimetades . 
Õhtul koju tulles on naene temale ( Rambakile ) nuttes seda kaebanud ja karjanaene Anna Part on ka weel ütelnud , et M. Kentmann lubast teenistusest lahti lüüa . 
Kõige sellepeale olla Jaan Rambak wäga pahaseks saanud , läinud ja löönud Miina Kentmanni 2 korda ja käskinud teda ka äraminna ; sest aasta kaupa ei ole J. Rambakil mitte M. Kentmanniga olnud . 
Kauplemise juures on Rambak ütelnud 2 1 / 2 rbl . 
annan sulle kuu peale , on paha , wõid poole kuu pärast üles ütelda ja ära minna . 
Tunnistaja Anna Part , Rummu karjanaene tunnistab , et Miina Kentmann nurises päewal ( 12mal Sept . ) juba tema wastu , et ta läheb ära , waatide ja wõi pesemine on wäga raske . 
Perenaene ( Jaan Rambaki naene ) kuulnud seda , tulnud tuppa ja ütelnud , mis raske sull siis nõnda on . 
Sellepeale hakkas M. Kentmann perenaest koorukese kerjajaks , wargaks ja iga sõna järel häbemataks sõimama . 
Õhtul , kui hollender koju tuli ja seda kuulda sai , lõi ta kaks korda Kentmanni . 
Kohus mõistis : Et teenistuse kauba üle kummagil õiget tunnistust ei ole , siis maksab JaanRambak Miina Kentmannile Septembri kuu kaasa arwatud ja selle 3me rublaga kokku , mis käes juba on 15 rbl , löömise ette kaks rbl kokku 17 rbl ja üks rubla trahwi Rummu walla laekasse . 
Miina Kentmann maksab sõimamise ette ka üks rubla Rummu walla laekasse . 

</sisu>
</protokoll>
