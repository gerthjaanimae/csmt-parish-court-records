<protokoll>
<head>
<vald>keskmurre</vald>
<aeg>xx.xx.1887</aeg>
</head>
<sisu>
Astus kohtu ette Tohiselt Männiku kõrsu naine Leena Mirme ja kaebas et Seppa peremees Toomas Kilu 11mal Oktobr tema karja juurest karjapoisi äraajanud ja loomad läinud siis oraselle , kust tema siis ühe lehma kinni ajanud , kus tema selle lehma poolteist ööd ja poolteist päewa kinni pidanud ja mitme kordse nõudmise peale ei olla tema lehma kätte annud , siis wiimaks saanud tema 12ks Oktobr ööse lehma sealt kätte , lehm põle mitte enam söönud ega joonud , siis 14mal Oktobr õhtu pidanud lehm surema ja tema lasknud lehma ära tappa , lehm olla kaewamise läbi niipalju wiga saanud , et tema külg ja kõri olla ära poritud olnud , mis tapmise juures nähtawalle tulnud , ja mida tapia mees Kristjaan Taks Kurtnast , ja Tohise walla kohtu Kõrwamees Chr Wunder ka wõida tunnistada . 
Seppa peremees Tomas Kilu saab kohtu ette kutsutud ja tunnistab et lehm neil küll kinni olnud aga wiga ei olla neil lehmale mitte tehtud saanud . 
Pois kes karjas olnud olla tema aeda põletanud , ja olla tema eest ära jooksnud kui tema senna läinud , tema ei olla poissi mitte taga ajanud . 
Tunnistaja Kristjaan Taks saab kohtu ette kutsutud ja tunnistab et tema sel õhtul juhtund seal olema , kui see lehm juba suremas haige olnud siis tellinud Körsu naine lehma ära tappa et mitte just surra lasta . 
Kui tema lehma nahka wõtnud siis tulnud nähtavale et parem külg olla kaewatud ja auka täis olnud ja kui were klomp wälja näinud , kõri olla ka ära poritud olnud , teine poolt külg olnud sinine mis wist kuhugi wastu kaewates rõhutud olnud , nahk olla wäljast poolt terwe olnud . 
Tunnistaja kohtu kõrwamees Chr Wunder saab kohtu ette kutsutud , ja tunnistab et tema siis seal olnud , kui seda lehma tapetud ja nahka wõetud , olla teine külg poritud olnud , ja teine külg kas ühe hoobi saanud , wõi kaewamisega kuhugi wastu rõhutud , ja olla sinine olnud . 
Tomas Kilu on siis ka senna juure waatama kutsutud . 
Chr Wunder olla siis käskinud selle liha mis kõlbab soola panna , senni kui kohus seda asja ülekuulab . 
Körsu sulane Peeter Indus saab ette kutsutud ja tunnistab et tema oma kartuhwlid auku wiinud , ja näinud kui Sepa peremees karja poissi teiwas käes taga ajanud , pois ei olla mitte tema aeda põletanud , waid nende oma wanasi kartuhwli augu lae puid . 
Walla kohus arwab et see lehm nenda kui ülewel kirjeldud , otsa on saanud et Toomas Kilu maksab selle lehma hinna 25 rbl ja tapmise kulu 1 rbl 20 kop . 
sool 65 kop . 
Ühtekokku 46 rbl 85 kop . 
Leena Mirmele wälja ja saab liha ja naha omale . 

</sisu>
</protokoll>
