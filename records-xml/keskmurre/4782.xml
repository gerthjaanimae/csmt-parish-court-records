<protokoll>
<head>
<vald>keskmurre</vald>
<aeg>xx.xx.1910</aeg>
</head>
<sisu>
1910 aasta 11 Märtsi kuu päewal Alliku walla kohtu koosistumisele , millest osa wõtsid : Eesistuja J. Lepane , kõrvalistujad M. Asa ja J. Olde , kirjutaja J. Nurka juures olekul ilmus Alliku walla liige ja Oisu mõisast ära lahutatud " Wassare " koha omanik Jaan Mihkli p . 
Hanschmidt , walla kohtule isiklikult tuntud ja palus oma wiimist tahtmist järgmiselt kirja panna , et kõiki sekeldusi ja tülisid , mis pärijate wahel päranduse asjas tõusta wõiwad , ära hoida . 
I Oma pärijateks tunnistan mina oma naese Kaie , poja Jaani ja tütred Marie , Pauline , Rosalie ja Wilhelmine . 
II Oma päriskoha " Wassare " , mis Oiso mõisast ära lahutatud , pärandan mina pärast oma surma oma ainukese poja Jaanile ja tema järeltulijatele jäädawaks päranduseks , nende samade piiride ja nende samade õigustega ja kohustustega , millega ma teda Oiso mõisa omaniku käest omale päriseks olen ostnud . 
Niisama pärandan ka poja Jaanile kõik talu inwentari ja oma liikuwa waranduse ühes sula raha , wäärt paberite ja kõige wõlanõudmistega , mis pärast minu surma minust maha jääb . 
III Selle eest panen oma poja Jaanile kohuseks nende oma kaaspärijatele wälja maksa järgmised summad : 1 ) Minu naese Kaiele on minu poeg Jaan peale minu surma kohustatud Wassare talus prii korteri ja ülespidamise omas lauas andma tema surmani ja peale selle weel temale iga aasta kakskümmend wiis / 25 / rubla sula rahas maksma . 
Ei lepi aga tema oma emaga selles asjas kokku ehk ei taha ema pojaga ühes laudas süüa , siis peab poeg Jaan oma emale tema surmani iga aasta peale korteri weel üks sada / 100 / rbl sula raha maksma üles pidamise asemel . 
2 ) Poeg Jaan on kohustatud peale minu surma wälja maksma ühe aasta jooksul oma õele Paulinele , mehe nime järele Kobin , wiis sada / 500 / rbl ilma protsendita , kuna tütar Pauline juba oma päranduse osast kätte on saanud üheksa sada / 900 / rbl ja oma osa loomi . 
3 ) Poeg Jaan peab kahe aasta jooksul pärast minu surma oma õele Rosaliele wälja maksma üks tuhat neli sada / 1400 / rbl ja peale selle 2 lehma ja 1 hobuse eest sula raha kakssada / 200 / rbl ilma protsendita . 
IV Selle testamendi III jao pkt 2 ja 3 määratud summad jääwad ainult siis minu poja Jaanil oma õdedele maksa kui ma neid mitte oma elu ajal ise kätte ei ole maksnud . 
V Minu tütred Marie , mehe järele Jürgenson ja Wilhelmine , mehe nime järele Hanschmidt on oma päranduse osad ja kõik täielikult kätte saanud , ega ole neil pärast minu surma minu pärandusest enam midagi nõuda . 
VI Pärast minu surma wõib minu poeg Jaan " Wassare " koha kohe oma nime peale ümber kirjutada , ega ole minu teistel pärijatel selle kohta midagi ütlemist . 
VII Minu matuse kulud kannab minu poeg Jaan , niisama on tema ka kohustatud oma ema tema surma korral , wiisakaste maha matma ilma üleliia toreduseta . 
Jaan Hanschmidt / allkiri / Tunnistajad E. Reinmann / allkiri / M. Uutar / allkiri / A. Kornet / allkiri / Seesinane testament sai peale testamendi tegeja nõudmise ja tahtmise järele aktiraamatusse kirjutamist testamendi tegijale Jaan Hanschmidtile ette loetud mida tema oma allkirjaga tõendab niisama ka tunnistajad Eduard Tõnu p . 
ReinmannMihkel Hansu p . 
Utar ja August Mihkli p . 
Kornet ning pärast sisse kirjutamist kohtu poolt ustawaks tunnistatud . 
Eesistuja J. Lepane / allkiri / Kirjuitaja J. Nurk / allkiri / 

</sisu>
</protokoll>
