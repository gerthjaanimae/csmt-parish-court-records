<protokoll>
<head>
<vald>keskmurre</vald>
<aeg>xx.xx.1870</aeg>
</head>
<sisu>
Ette tulli RummustHans Kika ja kaebas seältsammast Mart Mäggi peäle , et se temmal 26mal Märtsil öse 13 wihti linnast lõnga ärra warrastanud . 
Selsammal õhtul , kui need lõngad ösel said warrastud , olli Mardi emma Hans Kika sauna aia tagga möldre sullase wasto tulnud , ja hommiko ollid lõngad kadund . 
Teisel päeval , kui neid lõnge olli otsitud , siis polle Mart koddo olnud , pärrast olli temma Hawamäele tulnud , seäl olli temma käest küssitud , kus ta olli käinud ? 
Essite polle ta ühtigi öölnud , kus ta käind ; agga kui need kowwaste temma käest küssind , siis olli ta öölnud , et ta Lanekõrwe metsawahhi jures käinud kulamas , kas seäl lauti ehhitama hakkatakse , et siis tööd woiks sada ; agga metsa wahhi jures polle kellegi silmad tedda näind . 
Mart Mäggi sai ette kutsutud ja tedda küssitud : Mart Mäggi ütles et ta polle muial , kui Weski kõrtsus käind , tarso lappimisse tarwis trati pallumas . 
Sai temma käest küssitud , mikspärrast ta Hawamäel olli walletanud et ta metsawahhi jures olli käind , siis ütles ta ennast ikka metsawahhi jures ka käind , agga tal polle essite mitte mele tulnud . 
Siis sai tedda nende warrastud lõngade pärrast küssitud : agga ta ütles et ta lõngo polle näind egga warrastand . 
Kaebaja Hans Kika tunnistusse peäle polle Mart Mäggi Weski kõrtsust trati küssind , egga ka trati sanud . 
Kohhus on parremad tunnistust käskind etto tua . 

</sisu>
</protokoll>
