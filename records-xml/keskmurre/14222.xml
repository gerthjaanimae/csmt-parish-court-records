<protokoll>
<head>
<vald>keskmurre</vald>
<aeg>xx.xx.1890</aeg>
</head>
<sisu>
Waata protokoll N 36 s . 
a. sai ette kutsutud Wasjala kõrtsmik Karel Reinapp , temale sai ette pantud , et kingsepp Brudel on tema üle kaeptust töstnud , et tema on Brudeli wastu tema naist Pattiki poiste hooraks teotanud . 
Selle peale süistawad Karel Reinapp wastas et tema ei ole mitte Brudeli naist teotanud ööldes , et Pattiki poiste hoor on , sest Brudel on kõrtsus purjus peaga wiina peale ajanud ja tema ei ole wiina mitte andnud , waid ajaud teda koddu ; Brudel on aga hakkanud siis kursitama ja öölnud : Kas minul raha ei ole ja pannud 5 koppika letti peale , siis öölnud Reinap : sina wii se raha koddu ja osta sellega oma naise ja lasdele leiba , sest naine käib nutmas siin , et sina pead raha ära lakkuma ; selle peale on Brudel hakkanud käratsema ja on ise öölnud : kas minu naine on Pattiki poiste hoor . 
Selle peale ütles Brudel , et kõrtsmik Reinapp on siis öölnud kui ta oma 5 koppika on letti pealt ära wõtnud : se on Pattiki Leno raha poistega teenitud , siis on tema selle peale öölnud : kas minu naine on Pattiki poiste hoor . 
Selle peale sai ette kutsutud tunnistuseks kingsepp Leesfeldt , tema tunnistas , et Brudel küsinud wiina kõrtsmik ei ole andnud ja öölnud se on Pattiki Leno raha , siis küsinud Brudel kõrtsmiku kääst : " Kas minu naine on hoor ? 
" Kõrtsmik öölnud : " Mina ei tea seda küsi ise kodu oma naise kääst , seda wõib tema ise parem rääkida . " 
( aktis on Leesfeldi all kiri ) Selle peale sai ette kutsutud tunnistuseks Rein Kroos , kohus nõudis tunnistust Brudeli kaeptuse asjas . 
Rein Kroos tunnistas , et tema ei ole muud kuulnud kui Brudel ajanud wiina peale ja kõrtsmik öölnud " sul ei ole raha " siis läinud tema eemale ja ei ole muud kedagi kuulnud . 
( aktis on Rein Kroosi all kiri ) Selle peale nõudis kohus kas Brudel toob täielikumaid tunnismehi selle üle , et kõrtsmik Reinapp on tema naist Pattiki poiste hooraks teotanud ; Brudel ütles , et temal muid tunnismehi tua ei ole . 
Kohus pakkus leppitust Brudeli ja Reinapi wahel ; Brudel ei wõtnud leppitust wastu , waid lubas edasi kaebada . 
Otsus Kohus mõistis poolikute tunnistuste pärast kõrtsmik Reinappi süüst lahti ja kuulutas Brudelile , et se asi on lõppetud . 

</sisu>
</protokoll>
