<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Peremees Tõnis Friedrihson Suurest-Kõppust astus kohtu ette ja kaebas et Jaan Juhanson olewat tema sulase tare juurest kõlgusa laest üks koorm laudu ja üks looga painepakk ära warastanud kui nõudis warastatud laude eest 15 rubla ja painepaku eest 5 rubla kahju tasumist niisamma et Jaan Juhanson warguse eest trahwitud saaks ; tema olewat seda kaebtust juba korra kohtu ette toonud Jaan Juhannson olewat aga siis suutumaks ära salanud nüid on ta aga tunnistust saanud ja nimelt Jaan Kiilaspää , Andres Käärik kui Märt Tedder . 
Jaan Kiilaspää Wiljandi wallast astus kohtu ette ja tunnistas : Tema olnud Upsi talus ja näinud kui Jaan Juhannson laudu sulase kõlgusist wäja pildunud ja koormasse pannud , kui on üks looga paine pakk sääl seina külges olnud mis peale Juhanson näidanud üteldes et see temale lubatud , ka pakunud temale mõnda asja müija nimelt üht küna , need lauad olnud arwatu peale kahe sülla pikad üks koormaaru . 
Andres Käärik Wiljandi Kärksi küla koolmeister astus ette ja tunnistas : Jaan Johannson toonud kewadi lume lagunemise aeg Suurest Kõpust Upsi talust ühe looga painepaku üteldes et Wiel olewat seda temale annud , pannud selle paku seina kulgi kui kõwerdanud sääl peal õigeks läinud loone , pärast kadunud aga see pakk seina pealt ära ja olnud rehes alge peal kust ka wiimaks ära kadunud , laudu on ka Juhannson Upsilt toonud kui palju neid just olnud pole ta tähele pannud , arwata kahe ja nelja süllatsed lauad olnud segamini . 
arwatud Et kaebataw ja tunnistus Märt Tedder puuduwad saawad teiseks korraks ette kutsutud . 
Pääkohtumees Andres Ekbaum [ allkiri ] Kohtumees Peet Amann [ allkiri ] Kohtumees Kirjutaja [ allkiri ] 

</sisu>
</protokoll>
