<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Waata protokoll N 37 sel aastal , sai ette kutsutud Ojamäe sanna lesk naine Ann Kööp kis ütles : et tema lehm on karjaste ees käinud et se tema asi ei ole ja tema on ka karjaste palga täieste kätta andnud . 
Selle peale sai ette kutsutud Kantrusöödi sannast Leenu Pohlakas , kis ütles , et tema lehm ei ole Tallitaja juures kinni olnud . 
Selle peale ütles Tallitaja , et Kangrusöödi lehma on tema ka oma tarase ( karjaaeda ) kinni pannud , sest lehm ehk on ise lahti peasenud . 
Kohus mõistis et Leeno Pohlakas peab lehma pealt 50 koppika kahju tasumist maksma Rein Kesale . 
Selle peale sai ette kutsutud Hans Andreks kis ütles kohtu küsimise peale , et temal on lehm ja mullikas Tallitaja juures kinni olnud . 
Kohus mõistis et Hans Andreks peab maksma kahe looma pealt 1 ( üks ) rubla kahju tasumist Rein Kesale . 
Ja Ojamäe sanna naine Ann Kööp peab oma lehma pealt ka 50 koppika maksma Rein Kesale . 
Selle peale palusid trahwi maksjad , et neil nüüd maksta ei ole . 
Wiimaks kohus lubas nendega kannatad kunni kewadeni , kui siis mitte maksetud ei saa , siis peawad tööga selle raha wälja teenima , sest need inimese on kõik kehwad . 
Rein Kesa oli selle mõistusega rahul . 
[ asi on lõppenud ] 
Kohtuwanem : J. Witismann [ allkiri ] Abimees J. Rodemann [ allkiri ] " Mihkel Taneberg XXX Kirjotaja Siimberg [ allkiri ] 

</sisu>
</protokoll>
