<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Kogukonna kohtu ette astusid Pujatust Andres Pihlak , Suurest-Kõppust Määrt Aaal ja Juhann Tammann Kui Ann Bauer nõumeheks Peter Bergmann ja nõudsid oma naeste wenna Tõnis Bauer'i käest isast Jaan Bauer Tõrwa koha eest mõisa härrale äramaksetud pärandust 1000 rubla , mis kõik Tõnise kätte jäänud ja tema õed sest warandusest osa ei ole saanud . 
Tõnis Bauer Suurest-Kõppust wastas eesseiswa nõudmise peale , et isa küll 1000 rubla raha warandust on maha jätnud sellest rahast pidanud aga tema neljal õel igal ühel 200 rubla wälja maksma ja emale 200 rubla , mis ta ka juba kõik wälja annud . 
Ema Ann Bayer andis üles et ene tema mehe surma olewat 600 rubla mõisa koha eest sisse makstud ja raha olnud kodus protsendi maksuks walmis ja linad müümata mis kokku 1000 rubla rehentatud . 
Tuhat rubla olnud weel puhast raha tütarde kui tema jaoks kodus igalühel 200 rubla ja Tõnis saanud 100 rubla hõberaha . 
Seepeale andis Tõnis Bauer Jaan Handsohmidt tunnistuseks kes sest isast järele jäänud warandusest selegeste teadwat . 
arwatud : Jaan Handsohmidt teiseks korraks ette tellida . 
Pääkohtumees Andres Ekbaum [ allkiri ] Kohtumees Peet Amann [ allkiri ] Kohtumees Peet Rosenberg [ allkiri ] Kirjutaja [ allkiri ] 

</sisu>
</protokoll>
