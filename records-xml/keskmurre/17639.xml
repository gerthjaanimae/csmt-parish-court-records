<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Kohtu korra pärrast ollid Rawwila ja Palwerre walla hoones kokko tulnud : Kohtu wannem : Jürri Ummus Kohtu käemehed Hans Härg Mik Elts Kirjotaja H.Siimson Uemõisast Leena Puusep Jaani n . 
kaebab : Anno Truu Tõnno naene on koddose wihhawaeno pärrast kirriko juures keige kihelkonna ees temmale häbbi teinud , nenda kui kord enne olli lubbanud seal temmale häbbi tehha kus ta ei mõtteldagi . 
On pühapääw kirriko toa treppi peal temma juure tulnud , temma põllest kinni wõtnud ja öölnud : Kuule naene se on teise naese põl mis so ees on , wõtta agga se omma eest ärra , se põlle so omma , ja on seal suure hulga rahwa ees suurt lärmi teinud ; agga temmal on ommetegi omma mehe ostetud linnutamisse põl ees olnud , mis te peale 10 aastat kannud . 
Anno Truu Tõnno naene tunnistab : Koddu on neil enne teisel pääwal pahandus ja sõnnalemine olnud , ja teine tedda paljakaks sõimand et ei olla riet kirriko minna ; sepärrast on temma kirriko treppi peal öölnud : Na naine minna ollen ka siin nisammoti kui sinnagi , agga sul on teise mehe naese põl ees , agga põllest temma põlle kinni wõtnud . 
Tüdruk Anno Witsur pealtnägia tunnistab : Tulle nüüd waata ma tahan temmale häbbi tehha , ja on Leena Puusepa järrele toast wäljatulnud ja toa treppi peal Leena põllest kinni hakanud ja öölnud , se on teise naese põl , wõtta se põl eest ärra , ja seal on hulk rahwast ümberingi sedda nägemas ja kuulamas olnud . 
Anno Truu püab kül wabbanda et ta põlle mitte põllest kinni hakkanud , agga ei wõi mitte teiste tunnistuste wasto seista ja tunnistab et ta sedda kodduse wihhawaeno pärrast teinud . 
Et Anno Truu pühapääw kirriko juures keige koggoduse raho segganud ja seal omma wihhawaeno wäljapuistanud , mõistis kohus : AnnoTruu maksab 2 rubla trahwi Rawwila wallalaeka . 

</sisu>
</protokoll>
