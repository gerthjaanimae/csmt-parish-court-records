<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Oliwad kohtu korra pärast kohtu majasse kokku tulnud : Kohtuwanem : Kaarel Borkwell Kõrwasmees : Jaan Kalama - " - Jüri Korkmann 
Hans Tikwa , talitaja abimees Rawakülast tõi kaebtust kohtu ette et Juhan Mühling olewat tema peale Baroni härra ees waletanud , et tema keelanud Mühlingit oma loomasi karjamaale laskmast , ning käskwat teda wälja seest omale karjatänawat teha . 
Härra olewat seepärast tema ( Hans Tikwa ) wastu wäga pahane ja tige olnud . 
Peale selle ajada J. Mühling weel külaga ühte lugu kiusu ja jonni . 
Ta hobune tallanud aja maha küla lambad läinud säält tema heina maale , ta omad lambad ka hulgas , kust ta neid lasknud kinni ajada , ja oma nõdra meelelist isa käskinud ta karja poissa maha lüüa , kes ka kohe teibaga hakanud poissa tagaajama . 
Wiimaks lasknud nad lambad õuest lahti ning need läinud ilma karjatseda metsa . 
Juhan Mühling wastab , et tema olewat seda kül härrale kaebanud , et Hans ei lasta tema elajaid karja maale ja käskinud teda wälja seest aeda teha . 
Ta ise ei olewat seda küll mitte kuulnud aga tema ema ja õe wastu olla Hans seda ütelnud . 
Teiseks wastab Mühling weel , et tema pole käskinud lambaid mitte kinni ajada waid muidu aga heina maalt wälja ajada . 
Isa ajanud lambad õue kes nad oma lambad sealt wälja ( ajanud ) walitsenud ja tõised õuest wälja lasknud . 
See olnud kõik õhta ees . 
Jaan Rudi kaebas , et Juhani wend Kustas Mühling olewat tema karja poisti metses peksnud ja lubanud weel maha lüüa- mispärast ta teda nüüd kohtusse nõuab . 
Kustas Mühling kutsuti ette , kus ta ütleb , et Preediks poiss olewat teda sõimanud , ning tema tõmbanud siis ta karwust kinni . 
Tunnistus : Mihkel Priidemann , kes olla kuulnud , kui Juhan olewat käskinud karja poissa maha lüüa pole sel pääwal mitte kohtu ette tulnud . 
Kohus mõistis : Kustas Mühling maksab 1 Rubla walla laekasse trahwi , sest et ta karjapoissi on metsas kiskunud ja oma nõdra meelelise isa wastu , - nii kui tallitaja abi kaebab , - wäga tige ja kiuslik peab olema . 
Juhan Mühlingi wastu kaebtused jääwad tõiseks kohtu pääwaks seletada , kuni tunnistused ette tulewad . 
Kohtuwanem : K. Borkwell Kõrwasmehed : Jaan Kalama xxx - " - Jüri Korkmann xxx Kirjutaja : allkiri 
täidetud 

</sisu>
</protokoll>
