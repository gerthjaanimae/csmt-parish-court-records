<protokoll>
<head>
<vald>keskmurre</vald>
<aeg>xx.xx.1885</aeg>
</head>
<sisu>
Kogukonna kohus 13. Aprillil 1885. 
Kohtupäewa korra järele oliwad koos : Peakohtumees : Juhan Kerem XXX Kohtu kõrwamees : Rein Weiermann XXX " " " Jaan Weber XXX Kihelkonna kooliõpetaja J. Tischler astus kohtu ette , kaebas : Alliku mölder Hans Kull olla teda ilma põhjuseta teutanud , ühes temale saadetud kirjas , näitas kirja kohtu ees , milles järgmisel wiisil kirjutud oli : " Mis wõimusega käiwad Teie poisid jõe peal lootsikut kiskumas ja mõrra waiasi lahti tegemas , kui Teie weel edespidi koolmeister tahate olla , siis walitsege oma koolipoissa , nad on minu lootsiku ära wiinud , et silma pilk lootsik siin on , kui ei , siis ütlen herrale . 
" Kohus ütles : Niisuguse kirja üle ei wõi kedagi trahwida , kui kooli poistel süüd on . 
J. Tischler rääkis täienduseks : Koolipoisid ei olla mitte lootsikut ära toonud , poisid olnud kooli tunnis , kui wesi tühja lootsiku alla ajanud , kooli poisid tõmbanud ainult , tunni wahe ajal , lootku jõest heinama peale wälja , et wesi teda koguni ära ei ajaks . 
Eewa Murrmann wõida tunnistada , et tema seda näinud , kui wesi tühja lootsiku alla ajanud . 
Kohus kutsus Hans Kulli ette ja küsis , kas tema seda näinud olla , kui koolipoisid lootsiku ära toonud . 
Hans Kull wastas : mina ei näinud , aga ega lootsik ise ära tulnud , nagu koolipoisid iga kewadi jõe peal käisid tõmbamas , nii ka tänawu . 
Kohus käskis teda tunnistust tuua . 
Tunnistuseks ei teadnud Hans Kull kedagi nimetada . 
Kohus kutsus Eewa Murrmanni ette ja küsis : kas sa nägid , kuidas lootsik alla tuli ? 
Eewa Murrmann wastas : nägin küll , wesi ajas ta alla . 
Kohus andis Hans Kullile nõuu J.Tiscleriga ära leppida . 
See nõuu ei läinud korda , sest kummagi ei tahtnud leppida . 
Mõistetud ja sellsammal ülemal nimetatud kuupäewal ette kuulutud : Hans Kull maksab , et ta oma ütelusi mitte tõeks ei wõi teha , 1 rubla trahwi Türi kiriku walla laekasse . 
Seega lõppis kohus . 
Kohtu otsus sai täidetud . 
Peakohtumees : Juhan Kerem XXX Kohtu kõrwamees : Rein Weiermann XXX " " " Jaan Weber XXX 

</sisu>
</protokoll>
