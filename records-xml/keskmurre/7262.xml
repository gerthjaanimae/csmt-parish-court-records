<protokoll>
<head>
<vald>keskmurre</vald>
<aeg>xx.xx.1880</aeg>
</head>
<sisu>
Kohtu ette astus Eiwere walla Tallitaja Juhan Mahumend ja kaebas : et Röa walla poisid nimelt : Joosep Preimann , Hans Wälman , Antun Kalamann ja Hans Wetter , ja kaks Waetsa walla poissi : Mart Prussakas ja Jaan Prussakas , peale selle weel kaks Eiwere küla poissi Joosep Wiita ja August Wiita , olema ööse Eiwere küla wahel hulkumas olnud ja seal tüli tõstnud . 
Kaebduse alused Joosep Wiita ja August Wiita ütlesid : Nemad ei ole sugugi teadnud , et see keelatud olla öösete küla wahel hulkuda . 
Pealegi ei ole nemad midagi pahandust ega tüli teinud , aga kedagi wõerast seal näinud . 
- Mart Prussakas ja Jaan Prussakas astusid kohtu ette ja tunnistasid : Nemad küll öösel Eiwere küla wahel olnud ja noorem wend Jaan Prussakas on kodu läinud ja tema ühe pere lauda laka pugnud magama , aga wõerad põle nemad mitte sel korral näinud . 
Hans Wälmann ja Joosep Preimann ütlesid , et nemad ei ole mitte Eiwere küla wahel öösel käinud , üks kord on nemad kül asja pärast käinud Eiweres , aga see olnud pääwa . 
- Hans Wetter ja Antun Kalamann ütlesid : Et nemad sest kõige wähemat ei pea teadma , ega ole oma elus mitte Eiweres käinud . 
- Kohtu mõistus sai tehtud : Mart Prussakas maksab 2 rubla walla laeka trahwi oma wõeras paigas ümber hulkumise eest öösel , aga Jaan Prussakas saab oma nooruse pärast ja et aegsaste kodu läinud andeks . 
Joosep Wiita ja August Wiita maksawad kumbki 1 Rubla , koku 2 Rubla walla laeka trahwi öösese hulkumise eest . 
- Peale selle saab kõwaste manitsetud , et seda edespidi mitte enam ette ei tule ja iga üks keda leitakse sarnaste hulkumise pealt , kõwa karistuse alla langeb . 
- 
Peawanem : Kaarel Woormund XXX Kõrwamehed : Mart Tiiswelt XXX Hans Stember XXX Kirjutaja : K.Kuhlberg [ allkiri ] 

</sisu>
</protokoll>
