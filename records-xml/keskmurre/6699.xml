<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Kohaline metsa walitsus kaebas Härra Sohrõder et Suure-Kõppu mõisamaa peremees Juhan Notapera mõisa plangist kust temal kõiges oma tarwiduses luba teibid raijuda olnud 219 teibast Sauga mehele ära müinud kes kinni wõetud kui 2 rubla wälja makstud mille eest Juhan Notapera teibad ära müinud kui teibad käest ära wõetud ja nõudis metsa warguse taksi järgi läbi segamini 3 tolli jämeda ja 20 jalga pika teibaste eest 14 kop . 
tükki pealt see on kolme kordse hind 42 kop . 
ühte kokku 91 rbla 98k . 
Juhan Notapera wastas eesseiswa kaebtuse ja nõudmise peale : Tema olewat küll Sauga mehele 219 teibast müinud 2 rubla eest , need teibad olewat ta ise oma ostetud metsast raidunud aga mitte mõisa plangist , kõiges 20 teibast on mõisa metsast raijutud teibastest sääl müitud teibaste sees olnud mis ostja tema õuest oma so ruugimiseks mõisa plangist wälja weetud teibastest wõera ette näitamise järgi kogemata peale pannud . 
Seepeale andis metsa walitsus üles et Juhan Notapera oma ostetud metsast sugugi niipalju ei ole teibad raijutud olnud waid see olewat muidu üks tühi wabandus kui andis selle üle kes Juhan Notapera metsa oma üle waatnud tunnistuseks metsa saksa Frits Waldman , Kohtu ees Peet Rosenberg , wolinik Jaan Hltsmann kui metsawaht Andres Tuisk . 
Metsa saks Frits Waldmann tunnistas . 
Kui tema Juhan Notaperast müitud teibad kinni wõtnud olewat Juhan Notapera ütelnud et kõiges 20 teibast mõisa teibid sääl sees olewat teised olewat ta oma metsast raidunud , seepeale läinud tema kohtu mees , wolinik ja metsawaht kui ka Juhan Notapera , Juhan Notapera metsa waatama kas säält nii palju teibid raijutud on ja on Juhan Notapera ka ise ütlenud et temal weel kodus oma metsas raijutud teibatest 75 tükki olewat - Juhan Notapera metsast on aga kõiges arwata kümme kuni 15 sammu maad ära raijutud olnud ja see on wäimata assi et säält ligi kolmsada teibast wõinud saada , mõisa mets on aga läbi ja läbi kõik ära purustatud ja läbi raijutud olnud . 
Kohtumees Peet Rosenberg tunnistas : Juhan Notapera näitnud oma metsas kohta kus ta teibad raidunud , kust arwata 10 kuni 15 teibast raijutud olnud , mõisa mets on aga läbbi ja läbi puruks ja teibastest puhtaks raijutud olnud . 
Wolinik Jaan Holtsman tunnistas niisama kui kohtumees Peet Rosenberg . 
Metsawaht Andres Tuisk tunnistas : Enne teiba müimist ei olewat Juhan Notapera omast metsast mitte ühte teibast raidunud , waid alles teine päew Kui pärast seda muitud teibad kinni wõetud on Notapera omast metsast mõn teiba raidunud . 
Metsa walitsuse härra Sohröder andis weel üles et Juhan Notapera üks nädal pärast teibade kinni wõtmist oma metsa teibastest puhtaks lasknud raijuda . 
Juhan Notapera palus lepitust , metsa härra ütles aga et tema ilma Strik'i härra lubata lepitada ei wõi kui käskis selle asja senni kaua poleli jätta kui Juhan Notapera ise härra juures palumas wõib käija . 
Pääkohtumees Andres Ekbaum [ allkiri ] Kohtumees Peet Amann [ allkiri ] Kohtumees Tõnis Friedrihson Kirj . 
[ allkiri ] 

</sisu>
</protokoll>
