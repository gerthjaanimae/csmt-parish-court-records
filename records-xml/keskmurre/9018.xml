<protokoll>
<head>
<vald>keskmurre</vald>
<aeg>xx.xx.1879</aeg>
</head>
<sisu>
Kogukonna kohus 24. 
Octobril 1879. 
Kohtu pääl olid : Kohtu wanem : Jüri Tomson Kohtu mees : Juhan Kerem " " " Jaan Wahtra Kaarel Kruusberg astus kohtu ette , kaebas , et Rein Weiermann tema odrad , mis minewa kewadi kiriku mõisa aidast ära kadusiwad , ära warastatud olla . 
Kaarel Kruusberg ütles enesel ka Hans Penti tunnistus meheks kaasas olewat . 
Hans Pent astus sisse , tunnistas , et tema seda on näinud , kui Rein Weiermann neid odre oma kotti pannud . 
Kohtu küsimise peale : " mikspärast Hans Pent seda siis kewadi kohe ei ole üles tunnistanud " , vastas Hans Pent , et Rein Weiermann teda olla ära keelanud seda teistele rääkida , et aga Rein Weiermann teda ( Hans Penti ) sügisi pooliku teenistuse aasta pealt olla ära ajanud , ja temale aasta palka mitte ei ole wälja maksnud , on tema nõuks wõtnud üles tunnistada , mis südame peal on . 
Rein Weiermann kutsuti sisse ; tema ütles , et ta Kiriku mõisa aidast kül oma odre on kotti pannud , kui Hans Pent juure tulnud , aga Kaarel Kruusbergi odradesse tema mitte ei ole puutunud ; Hans Pent tunnistada tema peale wale tunnistust . 
Tema ( Rein Weiermann ) ei ole Hans Penti ka mitte pooliku teenistuse aasta pealt ära ajanud , waid Hans Pent olla tema juurest isi ära läinud . 
Et kogukonna kohus siit selgemat otsust ei ole kätte saanud , kus pool tõde ehk kus pool wale on , siis ei ole ta nende seletuseks ka ühtigi mõista wõinud ja palub sellepärast ülemat auulikku Keiserlikku Hakenrichtri kohut seda seletust oma peale wõtta . 
Kohtu wanem : Jüri Tomson XXX Kohtu mees : Juhan Kerem XXX " " " Jaan Weber XXX 

</sisu>
</protokoll>
