<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Prottokoll sel 15mal Märtsil 1882 Koos olid kohtu Peawanem : Jaan Reemann Hans Simsohn Mart Sopp Kirjutaja H. Saarmu 
№ 14. 
Kohtu laua ette astus mõisa metsawaht Kustas Landberg ja kaebas , et walla maja palgi wedaja Soldat Mihkel Pöitmann on üle tema keelu tahtnud mõisa metsast ühe palgi ära wiia , mis üks teine peremehe sulane on enne maha raiunud ja olla teda seal kaks korda palgi peale maha lükanud ja ähwardanud teda kirwega sisse lüija . 
Soldat Mihkel Peütmann astus ette ja ütles : et tema olla seepärast 2 korda Landbergi lükanud , et Landberg on teda enna 1 korda wastu pead rusigaga löönud , mis kaa tohter Hesse kiri № 39 tunnistab ; ja tema olla oma poiaga kahekesi tema kallale kippunud ja lubanud teda üles puua . 
Kustas Landberg weel ette ja ütles : et tema ei ole mitte Põitmanni ähwardanud , ega oma poiaga tema kallale kipunud ; waid poeg olla tulnud teda Pöitmanni kkst ära peastma . 
Mõistetud sai : et Mihkel Põitmann peab 5 Rub . 
trahwi maksma , seepärast et tema Landbergi on 2 korda lükanud ja kirwega ähwardanud lüüa ; sest rahast peab 2 Rub . 
K. Landbergile , 3 Rubla walla laekasse saama . 
Semõistmine sai kuulutud , Mihkel Põitmann ja Kustas Landberg ütlesid , et nemad sellega kumgi rahul ei ole , waid nõuawad suuremat kohut . 
On kaa Prottokoll wälja antud . 
Walla kogokonna kohtu nimel , Peawanem : Jaan Reemann / allkiri / Hans Simsohn XXX Mart Sopp XXX Kirja tunnistuseks kirjutaja H. Saarmu / allkiri / 

</sisu>
</protokoll>
