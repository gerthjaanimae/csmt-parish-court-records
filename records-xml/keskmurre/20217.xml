<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Kontraht . 
1. 
Mina Nahkru talu päris omanik Mart Nigols , rendin parksep Theodor Willemshonile oma karjama küllest , mis wastu Lõhekiwi piiri tee äres on , pool wakkamad maad . 
2. 
Theodor Willemshon maksab minule selle poole wakkama eest iga aasta wiis ( 5 ) rubbla hõb . 
renti . 
3. 
Renti maks algab 1884mal aastal 1sel Aprillil . 
Esimene poole aasta rent saab iga aasta sel 1sel Aprillil makstud ja teine poole aasta rent 1sel Oktobri kuu pääwal . 
4. 
Kui mina , päris koha omanik Mart Nigols , peaksin oma koha ära müima , ehk kellegile ära rentima , ehk jätma oma pärikatele - sugulastele , siis jääb se ülemal nimetud maa tük ilma muutmatta parksep Theodor Willemshonile ja tema suguseltsile , olgu meeste ehk naeste rahwa poolt päritud , nii kauaks , kui tema ehk kesgi suguseltsist pruugib . 
5. 
Kui parksep Theodor Willemshon ehk tema pärijad selle rentitud maa tükki peale mõnda maja ehk mingisugust muud ehitust peaksiwad ehitama , et siis , kui ta ehk enam heaks ei arwa seda maa tükki pruukida , temale ja tema pärijatele ilma takistamatta nende omandus jääb . 
6. 
See maa tükki rent ei wõi milgil kombel ülendatud saada , waid , kui päris koha omanik seda heaks arwab , enamalt alandada . 
Et see asi kindel on ja kindlaks jääb , paneme meie mõlemad maa tüki renti peale andja , Mart Nigols , ja ka renti peale wõtja Theodor Willemshon , omad nimed alla . 
Renti peale andja : Mart Nigols / kolm risti / Renti peale wõtja : T. Willemsohn / kolm risti / 1883 aastal sel 5mal Septembril . 
Et eesseisaw kontraht seia kontrahti nööri raamatusse on sisse kirjutud kui siis ka siin ramatus Mart Nigols kui Theodor Willemshon on seda alla kirjutanud saab Addawere kogukonna kohtu poolt sedda tunistud . 
Addaweres sel 13. 
Januaril 1884. 
Peakohtomees : Hans Wain Kohtomehhed : Tõnnu Tõnnisohw , Jaan Welg 

</sisu>
</protokoll>
