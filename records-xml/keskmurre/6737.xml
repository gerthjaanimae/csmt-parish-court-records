<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Oliwad kohtukorra pärast kohtu majasse kokku tulnud : Kohtuwanem : K. Borkwell Kõrwasmees : J. Kalama - " - J. Korkmann 
Jaan Rudi kaebtuse asjas mis protokoll N : 3 pooleli jäi , - oli nüüd Juhan Türsama tulnud ning sai nüüd kohtu ette kutsutud kus ta tunnistab , et tal Jaan Rudile kül olewat 30 naela rukki püüli jahu maksta mis ta ka lubab ikka ära maksta , aga praegu ei olla tal mitte maksta . 
Et J. Türsama nii mitmekordse käsu peale mitte seia kohtu ette pole tulnud , wabandab ta , - kahe esimese käsu aeg olnud ta haige ja kolmanda käsu järel pidanud ta minewal kohtu pääwal seia tulema - läinud enne Rudi juure , see nõudnud tema käest 3 Rubla , ta pole seda tahtnud maksta ja läinud seis kihelkonna kohtusse kaebama . 
Jaan Rudi tulli ette ja nõuab omad jahud tagasi ehk jälle rahaga makstud 7 kopikat naela eest . 
See teeb 30 naela pealt 2 Rubla 10 kopikat ja nende pääwade eest , mis ta Juhani wastupanemise pärast ilma asjata pidanud kohtu wahet käima ja üks kord weel kihelkonna kohtus , nõuab ta iga pääwa eest 1 Rubla see teeb nelja pääwa eest 4 Rubla . 
Juhan Türsamäel ei olnud miskit tunnistust ette näidata et ta kahe esimese käsu ajal haige on olnud ; - selge aga on et ta kolmandama käsu wastu on pannud , siis mõistis kohus : 1. 
Juhan Türsama maksab oma wõla 30 nela rukki püüli jahu ehk jälle jahude asemel raha 7 kopikat naela pealt = 2 Rubla 10 kopikat ja ka weel Rudi pääwade eest mis ta ilma asjata tema pärast pidanud käima maksab ta 2 Rubla ja 2. 
Käsu wastupanemise eest walla laekasse 50 kopikat trahwi . 
Täidetud 

</sisu>
</protokoll>
