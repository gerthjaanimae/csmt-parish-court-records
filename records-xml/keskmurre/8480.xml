<protokoll>
<head>
<vald>keskmurre</vald>
<aeg>xx.xx.1899</aeg>
</head>
<sisu>
Mina Hans Mardi poeg Landsmann olen oma waranduse kohta , mis peale minu surma peaks järele jäema järgmise wiimase seaduse teinud . 
1 ) Oma päralt oleva Seppa Nr. 17 talu koha , mis Kaalepi mõisast on ära lahutatud olen ma juba oma poja Mart Landsmanni kätte andnud ja minu oma käes on ainult kuni minu surmani umbes 1 desjandik põldu ja selle juures karjamaad ning heinamaad : koppel , jõe heinamaa ja Marusaare heinamaa . 
Minu poeg Mart Landsmann wõib Seppa koha oma nime peale kirjutada lasta ja wõtab kõik wõlad oma peale mis praegu selle koha peal on . 
2 ) Mart Landsmann peab peale selle weel maksma : a ) Minu teisele pojale Jakob Landsmannile 100 ( ükssada ) rubla b ) Minu tütre Ann Landsmannile 100 ( ükssada ) rubla . 
d ) Minu tütre Leenu Ungermannile Kaarli n . 
100 ( ükssada ) rubla . 
e ) Minu tütre Miina Naabelile Jaani n . 
100 ( ükssada ) rubla , mis ma olen juba Miina Naabelile wälja maksnud . 
Seda peab Mart Landsmann minule kahe aasta jooksul ära tasuma . 
3 ) Peale minu surma Mart Landsmann oma õde Anne , kes tumm on kuni surmani ülespidama ja need maatükid mis nüüd minu käes on jäävad tema kätte selle eest . 
4 ) Kõik muu warandus , mis peale minu surma peaks järele jäema , jääb minu poja Jakobile ega ole kellegil teisel pärijal selle peale mingisugust pärimise õigust . 
Lehm jääb Annele . 
Seda viimast tahtmist olen mina oma selge mõistuse ja täie arusaamise juures teinud ja kohtu ees lasknud kirja panna . 
Selle juures tähendan weel et ma tänasel päewal oma poja Mardi käest olen selle testamendi 2. punktis tähe e all nimetatud raha 50 ( wiiskümmend ) rubla wastu wõtnud . 

</sisu>
</protokoll>
