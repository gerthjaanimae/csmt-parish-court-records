<protokoll>
<head>
<vald>keskmurre</vald>
<aeg>xx.xx.1881</aeg>
</head>
<sisu>
Kohtu korra pärrast ollid Rawwila ja Palwerre valla kohtusse walla hones kokku tulnud : Kohtu wannem : Juhan Suursild Kohtu käemehhed : Juhan Kant ja Hans Härg Kirjotaja H.Siimson Kuusiko saunamees Jaan Uska astus ette kaebab : Saiamõisa rentniko Schmitti lambad on 4 korda temma kaeras käinud , ja temma wilja ärrarikkunud ja suurt kahjo teinud . 
Essimenne kord heinaaegas Jaani päwa järrel kui temma kotto ärra olnud on teised lambad wäljaaianud , peale 80 lamast . 
Teinekord kui lambad jälle tulnud , on pois temma naese eest lambad ärra aianud . 
Kolmas kord on lambad ka erne ärra söönud ja ilma näggematta ärraaetud . 
Neljandama korra aial on lambad saanud kinni aetud . 
2 tündrid kaero on mahha külwatud ja nüüd willi on keik rikkutud . 
Rentnik ei olle asja mingi wiisi selletanud . 
Tallitaja abbimees on kahjo üllewaadnud . 
An Perri Weikema sauna Jaani naene tunnistab : Temma on heinaaegus näinud , et Saia rentniko lambad Jaan Uska kaeras olnud , on jubba olnud kaerast läbbi tulnud teine poole aia äärde ja muist on kaeras magganud , temma on need lambad wäljaaianud , ja lambad on saanud Kuusiko sauna kinni aetud . 
Teine kord kui temma näinud , et lambad kaeras olnud on lapsega teadust saatnud , se on peale rukki leikuse olnud . 
Karja pois öölnud peale 80ne lamba ollema . 
Rentnik tunnistab : Lambad ei olle wiljale mitte paljo kahjo teinud , on agga läbbi käinud essimesse korra aial . 
teise korra aial põlle kaera talland , ja lambad ei olla ni mitto korda seal mitte käinud . 
Jürri Gross tallitaja abbimees tunnistab : Kui tedda wiimaks kahjo waatama kutsutud , on lambad sest kaerast mis weel leikamatta olnud , läbbi käinud ja ernest ka . 
Endiste käimiste jäljed on ülleüldse maa olnud . 
Lamba pois tunnistab , 4 korda on lambad seal käinud , ülle mäe senna jooksnud , pea 80 lammast olnud . 
Jaan Uska tunnistab : Rentnik põlle temmaga mitte selletanud , kui temma 20 kop . 
lamba pealt kahjo tassumist nõudnud , öölnud : kül kohhus selletab . 
Et nemmad isseenneste wahhel ei selletanud egga leppitust ei teinud , ja lammaste karjane agga 13 aastane laps on , siis on kahjo tassuminne loomade perremehhe wastada , ja et lambad jubba 4 korda seal käinud ja wiljale kahjo teinud , mõistis kohhus , et rentnik peab seaduseramaro 1118 mööda kahjo tassuma 15 kop . 
lamba pealt , ühhekorra käimisse hind Jaan Uskale . 
80 lammast arwatud , se teeb 12 rubla . 
Rentnik Jürri Schmitd arwab sedda liaks , ei tahha sedda mõistmist wastowõtta , temmale sai protokolli wäljakirjotus lubbatud sedda asja kihelkonna kohto ettepanna . 

</sisu>
</protokoll>
