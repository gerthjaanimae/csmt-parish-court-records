<protokoll>
<head>
<vald>keskmurre</vald>
<aeg>xx.xx.1878</aeg>
</head>
<sisu>
Waata protokolli kiri , mis 2sel Detsembril poolele jäi . 
Kutsuti kohto erre Jüri Wändrik . 
Tema ütles , tema olla Juhan Ausentorki sugulaste käest 200 rubla saanud ja Kustaw Annijale ja enne wastuwõtmist selle raha 50 Rubla kätte maksnud , et aga kommisiooni kohus sellega rahul põle olnud waid mõõdnud , et kohtu ees see raha 200 rubla Kustaw Annijale peab ära maksetama . 
Aga , et temal rohkem raha põlnud järel olnud kui 150 rubla ( sest 50 rubla olla ta jo enne kätte maksnud ) siis lainanud ta oma lellepoja käest 50 rubla ja maksnud kohe tale see 200 rubla Kustaw Annija kätte . 
Peale selle kui nad Kohtu tuast wälja tulnud , nõudnud Jüri Wändrik Kustaw Annija käest need lainatud 50 rubla tagasi ja maks . 
oma lellepojale jälle ära . 
Kutsuti kohtu ette Kustaw Annijas ning loeti temale see Jüri Wändriku tunnistus ette . 
Tema ütleb nüüd et see mitte ei pea nõda tõsi olema . 
Jüri Wändrik olema temale kül 50 rubla kätte annud enne kommisiooni ette minemist , aga siis põlema Jüri Wändrikul raha rohkem järele jäänud kui 100 rubla . 
Aga et tal 100 rubla olnud ja 50 ruba puudunud , siis lainanud ta need puuduwad 50 rubla oma lellepoja käest ja maksnud temale kohto ees kül 150 rubla wälja aga tema olema need lainanud 50 rubla jälle wenw turul Jüri Wändriku kätte annud . 
Kutsuti kohto ette Juhan Ausentork . 
Tema näitas oma tunnistuse , mis tema Tallinnast kubermangu kommissioonist saanud , ette , wälja kirjutatud 26 mal Juunil 1867 N : 3430 all . 
See tunnistab et Juhan Ausentork sõawäe kohut enese eest seeläbi on täitnud , et tema Kustaw Annija enese asemele teenis teenistusesse on ostnud . 
Kohus mõistis : Et kaebaja ja kaebatawa tunnistused mitte ühte ei sünni , siis ei wõi kogukonna kohus selle asjale ühtegi otsust teha ja palub alandlikult keiserliku kihelkonna kohust seda asja oma otsuse tegemise alla wõtta . 

</sisu>
</protokoll>
