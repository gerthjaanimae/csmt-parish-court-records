<protokoll>
<head>
<vald>keskmurre</vald>
<aeg>xx.xx.1895</aeg>
</head>
<sisu>
1895 aastal Januari kuu 20 päewal Kirna walla mees Mart Epmann palus järgmise kirjalikku testamenti walla kohtu akti raamatusse sisse kirjutada . 
Mina all kirjutud Paide kreisist Türi kihelkonnast Kirna wallast " Epneri Jürri pere " koha omanik Mart Reinu poeg Epmann et ma juba 73 a. wana olen tahan ma oma pärijatte se on oma laste wahel oma waranduse üle wiimist seadust teha , mis nemad peale minu surma iga üks saama peawad , aga nimelt : Minu päris koha " Epneri Jüri pere " N Kirna mõisa järel , annan mina oma poea Juhanile selle tingimisega , et tema minu teiste lastele järgmiselt wälja maksab : 1. 
Tütar Liisa saab wiiskümmend / 50 / rubla puhast raha ja üks lehm wäärtuses kaks kümmend / 20 / rubla . 
2. 
Poeg Jüri saab wiiskümmend / 50 / rubla puhast raha ja üks hobune wiiskümmend / 50 / rubla wäärtuses . 
3. 
Poeg Mart saab wiiskümmend / 50 / rubla puhast raha . 
4. 
Poeg Hans saab kakskümmend / 20 / rubla puhast raha . 
Minu naene Eewa kui tema peale minu surma elama jääb ja enam teisele mehele ei lähe , saab üles peetud minu poea Juhani juures , kui nemad aga Juhaniga mitte läbi ei saa ja aeab Juhan teda oma juurest ära siis peab Juhan temale kunni surmani iga aastaseks üles pidamiseks wiis kümmend / 50 / rubla maksma . 
Kõik ülemal nimetud lubamine saab peale minu surma täidetud ja nimelt ni moodi , et poeg Juhan maksab teistele wendadele ja õele , kõige wanemast peale hakkates wälja , aga iga aasta ise lapsele , ehk se on , iga aasta ainult ühele . 
Tütar Liisale aga maksab tema , Juhan , tema jao siis kohe wälja kui ta mehele saab , kui aga seda ei ole siis saab wanaduse järele maksetud . 
Kui aga Liisa siis juba mehele saab kui mina ise weel elus olen saab ta oma jao minu oma käest ja ei ole temal peale minu surma miskis pärimist enam minust järele jäänud warandusest . 
Mart Reinu poeg Epmann XXX Meie allakirjutud testamendi tegija Mart Epmanniga ühe Kirna walla mehed , Toomas Eilardt , Mart Koff ja Jüri Sarmann , kes meie Mart Epmanni testamenti oleme oma käega allakirjutanud , tunnistame seda , et nimetud Mart Epmann seda testamenti ilma sundimata oma enese tahtmist mööda ja terwe meelemõistusega teha lasknud . 
Toomas Eilart / allkiri / Mart Koff / allkiri / Jüri Saarman / allkiri / 
Wäetsa walla kohtu poolt saab seeläbi tunnistud , et Mart Epmann , isiklikult kohtule teada , on oma käega kolm risti oma nime otsa tõmbanud , ja et Toomas Eilard , Mart Koff ja Jüri Sarmann , niisamma isilikult kohtule teada on kohtu ees oma käega oma nimed eesolewa testamenti allakirjutanud . 
Eesistuja : M. Sakkeus / allkiri / Kohtumehed : T. Somberg / allkiri / J. Raudmets / allkiri / Kirjutaja : Rass / allkiri / 
Olen sellest aktist kopia kätte saanud sel 30. Juunil 95a . 
Hans Epmann / allkiri / Võdana kopija Juganu Epmanu 15 Ijunja 1896 g za № 264 

</sisu>
</protokoll>
