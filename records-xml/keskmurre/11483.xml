<protokoll>
<head>
<vald>keskmurre</vald>
<aeg>xx.xx.1886</aeg>
</head>
<sisu>
Kohtu ette astus Sooääre Triinu Wemberg ja kaebas , et tema wõeras poeg Peter Wemberg , kes tema õue peal ühes aidas elab , palgi koormaga tema õue tulnud . 
Triinu keelanud palka oma õue peale toomast , selle peale löönud Peter rusikaga kaks hoopi , ööldes : " Sinul kuradi litsil pole sellega asja . 
" Selle peale tuli Anu Wisileht toast wälja ja ütles Petrile : mis Sa nüüd pidid tegema ? 
Peter wiskas siis häbenedes , kohkudes selle puu käest maha , millega ta oli tahtnud Triinut lüüa . 
Teine kord , kui Peter üle walla keelu ennast sinna kolinud ja tahtnud wärawast sisse tulla , pannud Triinu teda keelates ühe käe wärawu posti ja teise käe wärawu lati külge , siis hakanud Peter hammastega tema kätte kinni ja lubanud teda wagaks teha , ööldes : see üks naese kalts ees ehk taga , mul on head suled peal , ma jõuan seda wälja maksta . 
Kolmas kord läinud Triinu oma lauta lehma lüpsma , tulnud Peter sinna ukse peale ja öelnud : " Tule , kuradi lits , tee ruumi ! " ise läks aga ilma luba andmata küüni , Triinu lojukse toidu otsa omale ruumi tegema . 
Triinu läinud kaa sinna ukse peale waatama , tulnud Peter kohe wälja , wõtnud tema kaks kät peusse , löönud jalga , mille saabas otsas oli , temale wastu kõhtu , lasknud kättest lähti ja löönud rusikaga kolm korda südame kohta , nõnda et tema olla wastu müüri põranud . 
Siis wõtnud tema käed peusse ja murdnud ja wäänanud neid ja löönud rusikaga pähe mitu kümmend hoopi . 
Anna , Petri naene , waadanud kõrwalt ja käskinud weel hästi anda . 
Peter tulnudki jälle tema peale ja löönud tema wastu rihaluse müüri . 
Siis hakanud mõlemad teda kangeste sõimama : " Sa tragunite hoor ja mära , sa täis kuradi tallitaja lits , Sa täis kuradi mehe tapja . 
Triinu tänanud weel Petrit ja lubanud need teud ja sõnad walge ette tuua . 
Kaewataw , Peeter Wemberg ütles ühe sõnaga , et kõik wale olla . 
Esimene kord , kui Peeter palkidega tulnud , tänanud Triinu teda , et Peeter tuua temale tule puid . 
Peeter pannud palgid wärawu taha maha , sest et Triinu põle teda lasknud neid õuue tuua . 
Teine kord , kui tema oma kolidega olla läinud , öelnud Triinu , et tallitaja ei olla temale seda lubanud , tulnud õue wärawa wahel wastu ja löönud Peetrit kaks korda ja hoost kaks korda wastu silmi ning lehma ühe korra , ööldes : mis Sa tood kraamid minu õue peale ! 
Kolmandamal korral , kui Peeter juba kolm ööd seal olnud , palunud tema Triinut oma hobusele küüni natukene ruumi teha , sest et lund olla sadanud . 
Et Triinu seda ei ole teinud , ehk Peeter teda kül olla tellinud , läinud tema ise omale natuke ruumi tegema . 
Triinu tulnud küüni suu wahele ja löönud teda kepiga kaks korda , Peeter läinud wälja , tõmmanud Triinu temal tüki habet ära ja lubanud weel juurikani wälja kiskuda . 
Kohtu otsus : " Et mõlemad üksteisega riius elawad , noomis kohus neid ja tahtis trahwita lepitada , et Triinu selle otsusega rahul ei olnud , mõistis kohus et Peeter pidi 3 ja Triinu 2 rubla walla laekasse trahwi maksma . 
Peeter oli kaa sellegagi rahul . 
" Hakenrihti juure läinud Kohtuwanem : Jaan Wisileht XXX , Kõrwamees : Mihkel Rondik XXX , Kõrwamees : Mihkel Haumann XXX , kirjutaja W.Melles ( allkiri ) 

</sisu>
</protokoll>
