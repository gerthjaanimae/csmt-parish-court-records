<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Kohtu ette astus Humalust Juhan Teimann ja kaebas , et Siim Kiesel , kaa Humalust , temale teepeal wastu tulnud . 
Ta teatanud temale , et Siimu loomad tema oraksel käinud ja öölnud siis : kui naad palju pahandust on teinud , siis pead mulle kahju tasuma , kui ei , siis jääb nõnda samuti . 
Siim hakanud kohe ütlema : Su loomad on mulle mittu korda pahandust teinud , ma pole ilmaski sest palju rääkinud . 
Sul on mulle 1 tünder rukkis ja 1 tünder kartuhwlid mulle maksta , nõnda tahad nüüd tasutud saada . 
Sa oled mees kül ! 
Käid mõisas mu kohda nöökimas , tahad Adra Jakobi warastatud rahaga mu kohta ära osta . 
Seal olnud weelgi jägelemist , mis ei maksa üles kirjutada . 
Ta öölnud : Tallitaja , Sa kuuled pealt , seda ma kaeban kohtusse . 
Kaewataw , Siim Kiesel rääkis , ta öölnud , tahad Sa nüüd jälle mu käest raha saada , nagu Sa rubla tüki pealt 20 kop . 
laasi wõtsid , wõib olla et see oli Adra Jakobi warastud raha , tal kadus ju raha ära , warastasid Sina ära , wõi ei . 
Tallitaja Hans Kiesel , Siimu wend rääkis , peale muu , mis nõnda samuti oli , kui eespool ööldud : Siim öölnud , mis Sa mind nõnda kiusad , esite tahtsid mu kohta rendi peale saada , nüüd ära osta . 
Juhan wastanud : Jah , ostan kõik walla ära . 
Siim ütelnud : siis pead weel enam warastama hakkama , ehk Sa kül juba warastanud oled , sest Karjaküla mõisa sahad wiidi ju minewal suwel Sinu põllu pealt ära . 
Juhan oli aga need oma wenna käest ostnud . 
Et Siim Juhanit wargaks sõimanud ja nõnda teise auu teutanud , mõistis kohus : Siim peab 2 rubla maksma , 1 rubla Juhanile auuteutamist ja teine rubl walla laekasse . 
Juhan soowis mõlemad rublad walla laekasse . 
Sellega oldi rahul . 
Kohtu mõistus sai täidetud Kohtuwanem : Hans Paerman ( allkiri ) , kõrwamees : Karel Tammisen XXX , kõrwamees : Otto Iter ( allkiri ) , kirjutaja H.Melles ( allkiri ) 

</sisu>
</protokoll>
