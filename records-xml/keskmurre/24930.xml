<protokoll>
<head>
<vald>keskmurre</vald>
<aeg>xx.xx.1872</aeg>
</head>
<sisu>
Koplemetsa perremees Jürri Auna astus ette , kaebab : Uemõisa Luiga metsawaht on omma ja Uemõisa moona meeste lambad mis temma orraksel käinud ja 92 ruut sülda orrast ärra sönud ja mis temma kinni aianud , wäggise ärrawiinud ja põlle temmale mitte pärritud hinda 5 Kop . 
lamba pealt maksnud , on laudaukse kus temma lukko ette pannud mahha tõmmanud ja lambad ärra aianud , peale 50 lammast . 
Karel Härjapea Luiga metsawaht tunnistab : Temma lambad on kül mõisa moona meeste lammastega Koplemetsa perremees kinni aianud , agga mitte orrakselt , waid karjama pealt , ja sedda ei tea kas lambad orraksel käinud wõi ei , et Auna põlle kutsunud kahjo üllewatama , ja laut kus lambad sisse aetud on wägga pissokenne olnud , paar sülda lai ja seddasamma wõrt pitk ja ka madal , kus se peale 80 lammast olleks pidand lämmatasse surma ärrasurrema ja Auna ei lubbanud mitte muido lambaid kätte anda kui keik rahha käes on , öölnud : surge nad peale keik ärra . 
Temma lubbanud hommiko kül keikide eest maksta ; agga Auna põlle mitte järrele annud , egga ka mind lammaste pandiks wõtnud ; sepeale on temma ukse mahha tõmbanud ja lambad wäljalasknud ja lubbanud kohto ees õigust möda maksta , kui kahjo ülle wadatud saab , ja kohtomees on teisel päwal kahjo ülle waatnud . 
Jaan Käit kohtumees tunnistab : Kümme sammo laiuti ja 20 sammo pitkuti on lambad ülle orrakse nurga käinud ; agga suremad põlle orrast södud olnud , sest karjapois on warsi lambad ärraaianud , ja laut on wägga weike olnud selle karja kohta . 
Tõnno Hammer moona mees tunnistab : Temma naene on essite käinud lambaid kätte pallumas , ja pärrast temma isse ja on rahha pakkunud , agga Auna põlle lubbanud lambaid kätte anda enne kui keikide rahha käes on , ja mõnnel on ka jo rahha wasto wõetud olnud . 
Auna tunnistab : on 45 Kop . 
rahha wasto wõtnud . 
Et Auna sepeale kui temmale rahha pakkuti ja lubbati Härjapea polest keik kahjo maksta seadust möda lambad kätte ei annud egga ka panti ei nimmetanud ja sesugguses weikeses laudas hulga lambaid tahtis kinni ö otsa piddada , on mõista süüd paragraf 1132 järele . 
ja on arwada et Härjapea põlle seal üllerinna õigust prukinud ilma tarwitusseta . 
Kohtu poolt sai neile leppitust pakkutud , Leppisid ärra . 
Kohtu wannem Juhan Preimer XXX Kohtu käemehhed Jürri Allak XXX Jürri Bomm XXX Kirjotaja H.Siimson 

</sisu>
</protokoll>
