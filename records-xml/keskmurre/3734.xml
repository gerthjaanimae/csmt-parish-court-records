<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
Kohtukorrapärast olid kokku tulnud Rae ja Jüri kiriku walla kohtusse walla honesse ( Raudsepa pere reie tuppa ) : Kohtuwanem : Jaan Witismann , abimees Jaan Roodemann " Mihkel Taneberg kirjutaja H. Siimberg . 
1. 
Tuli ette Rae mõisa rentHerra Vogdt ja kaebas et Rae wallast Prüggi sauna Jaan Puu ja Kristjan Nano on mõisa metsast lua raaga 3 suurt ao kubu suurust puud art raiunud ja heale kahe puntra on Puu weel seljas raaga ära wiinud ja need 3 ( kolm ) rao pundart on metsawaht Jaan Kärp mõisa juure toonud . 
2. 
Kaebas weel rentHerra Vogdt et üks korem agu on temal metsast pinust ära warastud kaks pääwa enne Joulud . 
Ja kolme kuninga püha õhtul on Kristjan Nano Saueaugu kõrtsus Prügi sauna Jaan Puu emaga riidus olnud ja riu sees on Nano öölnud Jaan Puu emale : " ära sa lorise , ma ütlen ülese et käisin so pojale mõisa metsast aitamas agu peale peanna , " seda juttu on Saueaugu kõrtsmik Hans Paust ja Mart Treimann pealt kuulnud . 
Selle peale sai Jaan Puu ette kutsutud kis tunnistas : et tema on käinud Kristjan Nanuga Lagedi mõisa teomajas kuulamas kas saawad heinu osta , ja kui naad tulnud sealt tagasi siis on tema moisa metsast omale kahe lua täie raaga raiunud ja Nano on lua wõru witsu raiunud ja metsawaht on seal metsas nende wastu tulnud ja näinud et temal olnud need rood seljas , aga need 3 pundart mis metsawaht mõisa winud , ei ole nemad neid mitte raiunud . 
Jaan Puu waidles wastu et tema ei ole mitte mõisa metsast agu wargal käinud nagu Kristjan Nano on tema emal öölnud . 
Astus ette metsawaht Jaan Kärp ja ütles et Jaan Puu on tulnud mõisa metsas tema wastu ja olnud lua raod seljas ja Kristjan Nano raiunud pajo witsu , ja need 3 pundart raaga olnud seal samas nende juures metsas walmis raiutud mis ta on moisa wiinud . 
Selle peale astus ette tunnistuseks Mart Traimann kis ütles : et tema on kuulnud KolmeKuninga pühaõhtul kui Saueaugu kõrtsus on Kristjan Nano waidlemise sees öölnud Jaan Puu emale : " mis sa nõnda minuga riidled , kas sa tead , ma käisin sinu pojale aitamas agu peale panna mõisa metsast pinust Reede õhta kui Andreksa heina küin põles " . 
( se oli 23 Detsembris 1888 a ) Jääb poolele . 
Kohtuwanem : J. Witismann [ allkiri ] Abimees J. Rodemann [ allkiri ] " Mihkel Taneberg XXX Kirjotaja Siimberg [ allkiri ] 

</sisu>
</protokoll>
