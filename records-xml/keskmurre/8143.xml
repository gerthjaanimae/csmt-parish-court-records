<protokoll>
<head>
<vald>keskmurre</vald>
<aeg>xx.xx.1887</aeg>
</head>
<sisu>
Kaebaja Triinu Awik kaebab , et tema üks nädal enne Jüripäewa on Hans Tohweri juures aasta kauba peale hakkanud teenima , palk olnud : 13 küünart walget linast ja 13 künrt poollinast riiet , üks ülikond poolwillaseid riideid , üks willane seelik , 3 Tb suka willed , 3 rbl . 
saabaste raha 2 rbl . 
rätiku raha ja kingi niipalju kui tarwis läheb . 
Aga heina ajast saadik on temal alati sagedad rinnawoolme haigused , mis teda edasi ei lase teenida waid et terwis ei luba , pidanud ta oma teenistuse 1sest Septembrist katki jätma ja koju wanemate juure minema . 
Nüüd aga pidada Hans Tohwer tema kraamid enese juures kinni ja ei lubada temale , peale 13 küünart linast riiet , mis juba ta käes on , enam mingit muud palka . 
Kaebataw Hans Tohwer ütleb , teenigu Triinu Awik oma aasta täis , siis maksan tema palga wälja , tema kraamid on tüdruku wanemad teda käskinud kinni pidada . 
Peale selle on Triinu Awik tema juurest poolsalaja ära läinud , ütelnud kaubeldud sukawillu perenaese käest wälja wõttes , neid ema kätte wiima , kangaks kududa , aga läinud õhtul hoopis teise peresse ja jäenud sest saadik ära . 
Haiguse kohta ütleb Hans Tohwer , et tema seda ei tea , kas ta haige on wõi ei , aga wahest on ta küll woolmeid kaebanud , aga ta on temale aega lubanud ennast rohitseda aga siis jälle tulgu teenima , tehku nii palju kui terwis lubab . 
Kohus käskis järgmiseks kohtupäewaks selle üle kindlaid tunnistajaid tuua , kes teawad kas haigus nii suur on , et edasi teenida ei saa . 
Aga Hans Tohwer andku Triinu Awiku kraamid kätte , kus tarwilikud seljapanemiseriided sees on . 

</sisu>
</protokoll>
