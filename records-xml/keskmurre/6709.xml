<protokoll>
<head>
<vald>keskmurre</vald>
<aeg>xx.xx.1883</aeg>
</head>
<sisu>
Kohtu korra pärast olid kohtumehed koos . 
Peakohtum . 
Hans Rick . 
Kõrwasm . 
Mart Wärtmann , Mihkel Sengbusch . 
Lokkota metsawaht Mihkel Siegberg tunnistab , waata protokoll № 21. - et Laupalt Kilpsaare 7 elajad on olnud sel aastal nelipühi lauba Lokkota raiesmiku peal , kaugel poole sihi peal ja wanamees olnud ise juures , ja ajanud härja pilli . 
Ja metsawaht tahtnud elajad Lokkota Süttemetsa talusse kinni ajada , aga wanamehe palwe peale jätnud kinni ajamata , ja käskind 7 rbl Lokkota mõisa wia . 
Kilpsaare wana karjane Jaan Käärpuk tunnistab , et tema elajad ei olla mitte enam kui 5 wana ja 2 talist selle aastast wasikast , ja neist olla Lokkota maa peale jooksnud kiiliga 3 wana ja 1 wasikas , 5 sülda kaugel Laupa rajast oja ääres , ja tema ei olla mitte nõnda ruttu oma wigasi jalaga ette saanud ja raja peal olla metsawaht elajad ära lugend . 
Kohus ei wõi siin midagi mõista sest et selget tunnistust ei ole , ja metsawaht Mihkel Siegberg läks oma karjumise ja jala ja rusika peksmisega nõnda suureliseks ja ropuks kohtu ees , ja ütles et tema olla ise kohtu ära mõistnud , et wanamees peab 7 rubla maksma ja nõuawad mõlemad wandekohut . 
Wanameest Jaan Käärpuki sai weel kohtu ees küsitud , et ta peab tõt rääkima , ja tema tunnistab oma rääkimise , mis ta on kohtu ees rääkinud , kõik puhta tõe olewad ja jääb oma tunnistuse peale kindlaks , ja ütleb kui kohus ka tema 74. aastase wana peale trahwi mõistab , et temal ei olla mitte üks kopik . 
Jääb sepärast poolili , et tõe tunnistust ei ole ehk kui mõisa walitsus tahab suurema kohtule anda , ehk jääb nõnda kauaks kui rohkem tõe tunnistust saab . 
Peakohtum . 
Hans Rick XXX Kõrwasm . 
Mart Wärtmann XXX Mihkel Senbusch XXX jääb pooleli . 

</sisu>
</protokoll>
