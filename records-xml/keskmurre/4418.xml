<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
Tuli ette Wasjala poe kaupmees nimega Wassili Pisaref ja kaebas et 29mal Juuli kuu pääwa öösel on wargad tema rohu aedas õunu wargal käinud kahele korrale , sest kaks angu on plangi sisse rebbitud ja kaks õuna puud on üsna lõhki kisdut . 
Kaupmees rehkentab oma kahju nõuda et pu teeb aastas 3 rubla sisse ja 5 aastad läheb tema kontraht weel edasi , se teeb siis kahe puu pealt 5 aasta kahju 30 rbl ja wargad on kõige wahemast 8 rbl ette ounu ära warastanud . 
Kaupmees Wassili Pisaref tunnistas , et tema on siit ja sealt järel uurinud missugused poisid sel ööl on tema poe juures hulkunud , ja Köstrimäe wanapere karjapois Mart Soosepp on need alamal nimetud poisid üles andnud kis õuna wargusest teadwad . 
1 ) Pajopea külast Jüri Kööp 2 ) Lagedilt Nigulalt Jaan Prüggi 3 ) Rae Seppalt Hans Lustwerk 4 ) " Peetelt Jüri Hermates 5 ) " Kööba Hans Kööp 6 ) " Liukalt Juhan Nano 7 ) Lagedilt Irdewahelt Jaan Kamps 8 ) Raelt Patsu Abram Maloroos 9 ) " Külma Jüri Kääs 10 ) Jüri kiriku wallast Wanapere karjapois ise se ülesandja Mart Soosepp . 
Ja koolimaja ehitaja protähtsik Kristjan Einmann ja töömees Jüri Raudmees on kuulnud kui Assako külast Kroosi sulane Jakob Pajos on seda rääkinud , et ühel pühapääwal Wasjala kõrtsu ees on Jüri Kööp tema wastu rääkinud et 10 poissi on käinud kaupmehe rohu aedas õunawargusel . 
Selle peale astus ette tunnistuseks , Rae wallast Andrekse peremees Hans Promann ja tunnistas , et tema on oma silmaga näinud sel 30mal Juuli k . 
p . 
homikul , et poe rohu aja plangi taga on üks suur õunapuu all maas olnud . 
1 ) Jüri Kööp sai ette kutsutud , tema waidles wastu , et tema õuna wargusest ei tea sest tema olnud kül sel õhtul Wasjala krtsus millal kaupmehe rohu aed on ära lõhutud . 
2 ) Jaan Prüggi waidles wastu et tema õunawargusest ei tea . 
3 ) Hans Lustwerk waidles wastu et tema õuna wargusest ei tea . 
4 ) Jüri Hermatas tunnistas et Jaan Prüggi on sel õhtul temale 10 puu õuna andnud , millal kaupmehe rohuaed on ära lõhutud , aga tema ei ole jalaga poe rohuaeda saanud . 
5 ) Hans Kööp sai ette kutsutud , kis waidles wastu , et tema õuna wargusest ei tea , aga Wasjala kõrtsi ees on tema need alamal nimetud poisid näinud nimelt : 1 , Juhan Nano 2 , Jaan Prüggi 3 , Jüri Kääs 4 , Jüri Hermatas 5 , Jaan Kamps 6 , Mart Soosepp 7 , Abram Malsroos 8 , Juhan Kroos 9 , Hans Luftwerg aga Jüri Kööp ei ole nende poiste hulkas olnud . 
6 ) Juhan Nano sai ette kutsutd ja tema tunnistas , et Peetri Jüri Hermatas ja Patsu Abram Malsroos on ööse neile tulnud arwata kel 1 / 2 10 ja ajanud teda magamast ülese , siis on nemad kõrtsu läinud , ja kõrsust läinud Eskule ja Eskult tulnud naad ära Küstrimäe kaudu , ja teised poisid olnud Köstrimäe tua taga , sealt naad tulnud kõik seltsis kõrtsi juure , aga õunu ei ole tema wargal käinud . 
7 ) Lagedilt Jaan Kamps astus ette ja ütles et tema on küll olnud teiste poiste seltsis , aga õunu tema ei ole wargal käinud , waid tema on aga Wasjala kõrtsu tulnud . 
8 ) Abram Malsroos sai ette kutsutud , aga tema ema Leno astus ette ja ütles et pois on haigeks ehmatanud kui on käsk antud et peab kohtuse tulema . 
9 ) Jüri Kääs sai ette kutsutud ja tema ütles , et temma on Wasjala kõrtsus käinud , ja ouna wargusest tema ei tea midagi tunnistust anda . 
10 ) Mart Soosepp sai ette kutsutud ja tema tunnistas et tema on kaupmehe rohu aedas käinud Jaan Prüggi seltsis , ja Juhan Nano on tõmbanud latti rohu aja plangi seest wälja ja sealt on nemad Prüggiga sisse puggenud . 
Selle peale sai Jaan Prüggi teist korda ette kutsutud , sest esiteks ütles , et tema õuna wargusest ei tea . 
Nüüd aga Jaan Prüggi tunnistas , et nemad käinud wie kesti aedas nimelt : 1 , tema ise 2 , Hans Lustwerk 3 , Juhan Nano 4 , Mart Soosepp 5 , Abram Malsroos . 
Selle peale ütles Soosepp et tema küll ei ole teisi aedas se kord näinud kui tema Prüggiga aedas olnu , ja Jaan Prüggi on ka siis ounapuu lõhki tõmbanud . 
Jaan Prüggi waidles wastu et Soosepp on puu lõhki tombanud . 
Jääb poolele . 
Sest Aosakalt Kroosi pere sulane Jakob Pajos peab ette tulema tunnistuseks . 
Kohtuwanem : J. Witismann [ allkiri ] Abimees J. Rodemann [ allkiri ] " Mihkel Taneberg XXX Kirjotaja Siimberg [ allkiri ] 

</sisu>
</protokoll>
