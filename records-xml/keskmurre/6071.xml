<protokoll>
<head>
<vald>keskmurre</vald>
<aeg>xx.xx.1890</aeg>
</head>
<sisu>
Waata protokoll N 33 mullu aasta , sai ette kutsutud Külma sanna Hindrik Kääs ; Hindrik Kääs tunnistas et tema on 8 pundart Hindrik Tiik'i witsu ära warastanud ja tema on need witsad juba Hindrik Tiik'i kätte wiinud , ja nemad on Tiikiga nõnda ära leppinud , et tema maksab Tiikile ära wiidetud pääwale et mis Tiik witste otsimise ja kohtus käimisega on kahju saanud 2 rbl 50 koppika ja selle raha on tema wälja maksnud Tiikile . 
Selle peale aga ütles Rae walla Tallitaja Jüri Remmel , et Hindrik Kääs on tema poolt 5 korda käsu saanud , et peab kohtusse tulema aga on ikka käsu wastu pannud ja se tänane käsk olnud kues käskanda temale ja nüüd wast tuli kuendama käsuga . 
Hindrik Kääs püüdis ennast wabandada , et olnud ka wahest haige ja sellepärast ei ole wõinud tulla . 
Tallitaja ütles , et se tühi wabandamine on , sest mõnda korda olnud Kääs linnas sel pääwal mil ta on käsu saanud et kohtusse tuleb . 
Kohus mõistis , et Hindrik Kääs peab tallitaja ja kohtu käsu wastu panemise pärast 4 pääwa kohtumajas wangis olema ja witsa warguse pärast 3 pääwa . 
[ asi lõppetud ; mõistus täidetud ] 

</sisu>
</protokoll>
