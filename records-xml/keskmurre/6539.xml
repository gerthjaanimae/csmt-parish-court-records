<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Oliwad kohtukorra pärast kohtu majasse kokku tulnud : Kohtuwanem : Kaarel Borkwell Kõrwasmehed : Jaan Kalama - " - Jüri Korkmann 
Juhan Mühling Rawakülast tuli kohtu ette ja kaebab , et tema olewat tõiste poiste käest peksa saanud . 
- Pühapäewa õhtu 30 : Mail läinud tema külasse mõnda weikest asja talitama - wiimaks läinud ta tõistega ka Uueni talusse Rawakülas , tantsinud sääl ühes koos ning teinud nalja , üks Kuriso pois mänginud Ärmonikut . 
- Sääl ütelnud wiimaks Jakob Priidemann Rawakülast , et tõised peawad nõuu sind nodida , - hoia ennast , mispeale ta wastanud , et ma saan seda isegi aru , ja läinud siis tuppa ning heitnud peremehe juure magama . 
Peremees olnud purjus ning pole mitte kuulnud . 
Warsi tulnud aga tõised poisid ka tuppa , wiinud teda wälja , peksnud teda , ja löönud tema pea sisse augu . 
Ta ei olewat neid peksjaid mitte hästi näinud , sest nad hoidnud ta silmad kinni . 
Kui ta peksjate käest lahti saanud , jooksnud ta tallitaja abimehe juure näitanud temale oma haawa ja lidnud siis et tema rahakott 16 : Rubla 15 kopikaga olla kadunud , - tema ei tääda mitte kas on peksjad seda ära wütnud wõi on ta taskust wälja kukkunud . 
Üles andis ta kõik need poisid kes sääl olid olnud : ? 
ustalu sulane Hans ( Kurisolt ) Jaan Lepik ( Kurisolt , ) Rawa külast olnud : Jaan Priidemann , Jüri Kar ? 
auk , Jaak Kull , ja Roosma Tammikust oli Jaan Schmidt . 
Tunnistajad olid Mihkel Grube ja säält maja perenaine Mari Kaun . 
Jaan Priidemann Rawalt kutsuti ette selle riiu asja üle aru andma , kus ta ütleb , et tema ei teadwat sest riiust midagi , - ta läinud säält aegsaste kodu minema Tammiku poisi Jaan Schmidtiga ühes . 
Kui ta tallitaja abimehe majast mööda läinud , wõtnud see alles hobust lahti poest tulles . 
Sel ajal kui tema teiste hulgas olnud , pole sääl siis ühtegi riidu ega waidlemist kuulda olnud . 
Jakob Priidemann kutsuti ette , kus ta ütleb , et ta olewat õhtu ka seal olnud , kuid poisid tulnud ja waatanud natuke aega kui nad sääl tembutanud ning tantsinud ja ütelnud siis Juhanile et poisid teewad wiimaks riidu kui nad nõnda moodu wäga hullawad , - läinud aga siis kohe säält ära hobuseid otsima ja pole siis nõnda mitte riidu ega pahandust näinud . 
Jüri Kar ? 
auk Rawalt kutsuti ette kus ta ütleb et tema olewat poest tulnud , läinud siis tee peal Uuenile sisse , sääl olnud tõised poisid pilliga ees , tema tantsinud ka mõne ringi ja läinud siis koju ning pole ühtegi riidu näinud ega teinud . 
Jaak Kull kutsuti ette ( Rawalt ) kus ta ütleb , et tema olewat sel nimetud pühapäewa õhtul kül ka Uuenile läinud , kus tõised poisid ees olnud hullamas ja tantsimas , tema olnud ka natukene aega nendehulgas , ning läinud jälle warsti säält ära ja pole mitte riidu näinud ega ise ka teinud . 
Jaan Leppik Kurisolt kutsuti kohtu ette , kus ta tunnistab , et tema olnud kül ühe tõise Kurisoo poisiga sel õhtal Rawakülas tantsinud ja naljatanud tõistega ühes ja läinud siis jälle kahekesi kodu , ning pole sääl ühtegi tülitsemist ega riidlemist näinud ega ise ka teinud . 
Hans Pilt Kurisolt kutsuti ette , kus ta selle asja juure tunnistab , et tema olnud küll ka sell pühapäewa ohtul Rawal , mänginud sääl pilli ja tõised tantsinud ; - Arwata , kell 11 - 12 läinud ta jälle Jaan Lepikuga ära ning pole mitte riidu näinud ega teinud . 
Jaan Schmidt Roosnast tunnistab kohtu ees , et tema tulnud sel õhtal Paiste wäljalt , Rawakülas ühes peres olnud poisid koos , ta läinud ka wäheks ajaks nende sekka warsti läinud ta ga Hindreku Jaan Priidemanniga säält ära Hans Tikwa ( talitaja abimees ) näinud neid kül kui nad säält mööda läinud . 
Sel ajal kui tema teiste hulgas olnud , ei olla mitte tülitsemist kuulda olnud . 
Tunnistaja Mihkel Grube kutsuti ette , ja ta tunnistab , et Juhan Mühling on ööse magamise ajal nende majasse läinud ning wähe aja pärast tulnud tõised järele ja wiinud Juhani wälja , tema ei teadwat mitte kas see oli sõbruse pärast või vihapärast , sest Juhan ei olewat mitte häält teinud ega teistele ka wastu pannud ; wäljas ei olla ta ka mitte ühtegi häält ega käratsemist kuulnud . 
Tema ei olewat neid ööpimeduse pärast mitte wõinud tunda . 
Mari Kaun Uueni perenaene kutsuti nüüd ette ja küsiti , et kuidas nende majas niisugustel hulkujatel öösel on luba käia ja käratseda , - mispeale ta wastas , et peremees on kõrtsist tulnud ja purjus olnud ning pole poisid teda see pärast mitte kartnud , waid üle keelu sääl ikka hullanud . 
Tema olnud ka oma asemel , kui Juhan Mühling kambre tulnud , sääl tulnud aga tõised järele ja läinud ühtlasi wälja pole sääl kära ega appi hüüdmist midagi kuulda olnud . 
Tallitaja abimees Hans Tikwa Rawakülast tunnistab kohtu ees , et tema tulnud poest ja näinud siis , et Uueni õues olnud hulk poissa ning tantsinud sääl ühes seltsis kõik , nii sama ka Juhan Mühling teiste hulgas . 
Ta olewat weel neid sääl keelanud et mis te tõmmate poisid , ! 
see ei lähe mitte korda . 
Ja kui ta kodu saanud , siis läinud warsi arwata kell 11 wõis sugu enam Tammiku pois Jaan , a Hindreku Jaan säält mööda kodu poole . 
Öösel tulnud aga Juhan Mühling kella 2 ajal tema majasse naitanud et ta olewat peksa saanud ja pea oli kül sugu werine , ja mainishki krae , - ja sääl kaebas ta ka et ta raha kott olla ära kadunud 18 Rubla raha olnud sees . 
Mühlingi raha ega raha kotti ei ütle keegi näinud olewat . 
Kohus mõistis : Et Juhan Mühling ei tea mitte nimelt ühegi peale ütelda kes teda just on peksnud ehk tema raha ärawõtnud , ning nende tunnistustelt seda ka awalikuks ei saa , - kõik aga üheskoos pühapäewa õhtul käratsenud ja tantsinud ning wõera majasse sisse tunginud I. et igaüks neist käratsejatest maksab 1 Rubla trahwi walla laekasse , nimelt Jaan Priidemann , Jüri Kar ??? uk , Jaak Kull , Jaan Lepik , Hans Pilt , Jaan Schmidt ja ka Juhan Mühling ; summa 7 Rubla . 
II et kui Juhan Mühling oma raha wõtjate üles weel tunnistusi toob , saab neid ülekuulatud . 
Kohtuwanem : K. Borkwell Kirjutaja : allkiri Kohtukõrwamehed ; Jaan Kalama xxx - " - Jüri Korkmann xxx 
Täidetud . 

</sisu>
</protokoll>
