<protokoll>
<head>
<vald>keskmurre</vald>
<aeg>xx.xx.1889</aeg>
</head>
<sisu>
Jootma-Räsna kogukonna kohus . 
Kohtu korra pärast oliwad kokku tulnud Kohtuw . 
K. Böttcher , kõrwam . 
J. Seppmann ja H. Peips . 
Sell korral sai Toomas Niitowi asi ette wõetud . 
Kohtu ette kaebas Moelt pimesant Toomas Niitow , et JootmaKoplimäe peremees Jaagup Wilguta , tema õetütre mees , on tema käest 1888 a kewadel laenand 10 Rubla raha nimetatud peres , mida ka sealt tüdruk Mai Keru on pealt näind , kui Jaagup oma naise Kaiega on raha lugenud . 
Jaagupi käest olla tema mitu korda küsinud , aga Jaagup öölnud wahest : kui ma raha saan , siis maksan , wahest jälle ei lubada maksta . 
Seda raha olla tema Jaagupile laenu peale annud , mitte muu asja peale . 
Jaagup olla temale küll linnupuud pakkund aga tema ei tahta mitte seda saada ; waid tahab aga puhast raha kätte saada . 
Ette tuli Jaagup Wilguta ja tunnistas et tema ei ole mitte Toomas Niitsowi käest seda raha laenand , waid Toomas on mitukorda tema juures käind ja pakkunud raha et temale üht linnupuud noore perega müiks , mille ette 12 Rubla nõudnud , sellest on Toomas 10 Rubla sisse maksnud , aga et temal minewalaastal noort peret ei ole tulnud , siis on temal wõimata olnud anda ja lubab Toomale tänawu sügise linnupuu anda , kui noort peret tuleb ; sest raha on ta linnupuu peale wastu wõtnud . 
Ja kui linnud peret ei heida siis lubab Toomale sügisel 10 Rubla tagasi maksta . 
Teiseks kaebas Jaagup Wilguta Toomas Niitowi peale , et temal on Tooma käest juba 3 aasta eest 2 Rubla sõiduraha saada jäänd , kui teda Kärawetele sõitnud , et tüdruku käest pruudi kihla kraamid kätte saada : 10 Rubla raha ja muid asju , sest Toomas on teda palunud tulla omale abiks nende tagasi nõudmise pärast ja luband , kui kõik kätte saab 2 Rubla temale sõidurahaks maksta . 
Toomas on aga Amblasse tagasi tulles äraläind kui tema Kunturis olnud ja jätnud seda tasumata kunni tänapääwani , tahab et Toomas lubatud raha 2 Rubla temale wälja maksab . 
Toomas ütleb et tema on 1 / 2 toopi wiina ostnud Jaagupile sõidu ette , et siis tasutud on . 
Jaagup wastas , Toomas on küll wiina ostnud 1 / 2 toopi , aga m itte sõidu ette , waid seda on nad seal peres ära pruukind kust Toomas oma kihla kraamid kätte sai ; aga sõidu ette on ta ikka 2 Rubla pidand saama . 
Ehk küll Toomas esite ütles et tema 10 Rubla Jaagupile laenand , pärast tunnistas ta seda raha annud sellepärast et Jaagupi käest linnupuud tahtnud saada , nõndasamuti tunnistas ta ka , et Jaagupile 2 Rubla sõidu ette luband anda kui kõik ilusaste korda läheb . 
Jaagup ütles : Eks sa saand ka siis kõik omaantud asjad kätte , ilma minuta oleksid sa neist ilmajäänud ; mida ka Toomas tõeks tunnistas . 
Toomas Niitow ja Jaagup Wilguta leppiwad teine teisega järgmiselt : Jaagup lubab Mihkli Pääwa ümber anda Toomale noore perega llinnupuu ja maksab 2 Rubla juure ja ka sõiduraha 2 Rubla ; aga kui mitte linnud peret ei ole sell aastal heitnud , siis annab 10nest Rublast Toomale 8 Rubla tagasi ja nõnda on siis asi nende wahel lõpetatud . 
Kohus kinnitab ka otsust omalt poolt nende eneste leppimisega , et see nõnda täidetud saab kuida lubatud . 
Kohtuwanem : Kustas Böttcher xxx Kõrwamehed : Joosep Seppmann xxx Hans Peips xxx Kirjutaja : allkiri 
Protukoll sellest Ambla kihelkon . 
kohtule teada andmiseks wälja antud 20mal Mail . 

</sisu>
</protokoll>
