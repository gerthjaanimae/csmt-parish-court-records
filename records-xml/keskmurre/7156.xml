<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Kohaline metsa härra Sohröder astus kohtu ette ja kaebas et Juhan Notapera mõisa metsa plangist 7 kuni 8 koormad teibid olewat ära warastanud ja nimelt oma äijale Märt Martenson'il selle oma tunnistuse järgi 3 koormad annud . 
Juhan Notapera Suurest-Kõppust wastas eesseiswa kaebtuse peale , et tema midagit ei ole warastanud , waid tema äi Märt Martenson olnud temal J.Notaperal , oma tarwiduses mõisa metsast abiks puid ja teibid widamas ja on ühel päewal kui ta ise mitte kodus pole olnud ilma tema teadmata kolm koormad teibid ärawiinud . 
Märt Martenson Suurest-Kõppust astus kohtu ette ja wastas küsimiselt , et tema olewat olnud oma wäimehel Juhan Notaperal abiks puid ja teibaid widamas kui toonud kolm koormad teibid arwata 50 tükki koormas ilma Juhan Notapera teadmata ära ja olewat tema ise seda süidi juba päris härra juures ülestunnistanud , enamast wargusest tema ei teadwat . 
Seepeale andis metsa härra tunnistust kes näinud kui Märt Martenson oma poistega palju enam teibid metsast oma kodu kui kolm koormad on widanud ja nimelt : Märt Martesoni pois Tõnis Bahman , peremees Märt Pärnits , Rits Riesenberg , Rätsep Joaohim Dellsohoff ja kohtu mees Peet Rosenberg kes wiimne seda üle waatnud et Juhan Notapera oma metsast sell aeal teibid ei ole raijutud olnud kui mõisa metsast 7 kuni 8 koormad Märt Martenson omale widanud kes ütleb et ta oma wäimehe plangist muist teibid omale kodu wiinud . 
Tõnis Bahmann Suurest-Kõppust astus kohtu ette ja tunnistas : Tema olnud peremehega Märt Martenson selle wäimehe Juhan Notapera abiks puid ja teibid widamas ja kui õhtu kodu tulnud toonud nemad kolm koormad teibid mõisa plangist peremeh käsu peale omale kodu , Juhan Notapera pole sell korral kodus olnud kui nad need koormad ära toonud , Juhan Notapera oma ostetud plangist on Märt Martenson küll kaa teibid omale kodu widanud mis sügisi walmis raijutud olnud ja kuiwad . 
Märt Pärnits Suurest-Kõppust tunnistas : Tema olewat näinud kui Märt Martenson oma poistega puid , teibid ja warwu tema õuest läbi widanud , kui palju nimelt ja kust ta nad toonud seda ta ei teadwat . 
Prits Riesenberg Suurest-Kõppust tunnistas : Märt Martensoni poisid olewat tema õuest 6 koormad toorid teibid ja üks koorm warwa pärast jõulu läbi widanud , kust need teibad toodud seda ta ei teadwat . 
Joachim Dellsohoff Suurest-Kõppust tunnistas enesele tee peal 7 koormad toorid teibid wastu tulnud olewat arwata 60 kuni 70 teibid koormas ja need widajad on Märt Martensoni mehed olnud , kust need teibid toodud seda ta ei teadwat . 
Kohtumees Peet Rosenberg Suurest-Kõppust andis üles , et tema metsa walitsuse nõudmise peale Juhan Notapera oma ostetud metsa üle waatamas käinud ja ei ole sell aeal säält , kui Märt Martenson teibid widanud , enam teibid raijutud olnud kui arwata kümme tükki . 
Märt Martenson andis weel küsimiselt wastuseks et tema küll teibid ja warwu omale on enam kui kolm koormad toonud , need olewat ta aga oma wäimehe plangist toonud mis sügisi walmis raijutud saanud ja kuiwad olnud . 
Peale selle andis metsa härra oma nõudmise üles : 7 koormad teibid a 50 tükki koormas ühtekokku 350 tükki läbi segamini 3 tolli jämed ja 20 jalga pikad üksik taksi hind 14 kop . 
kolme kordne hind 42 kop teeb wälja 147 rubla . 
Seepeale pakkus Märt Martenson lepitust ja lubas omal tootud 150 teiba eest 63 rubla wälja maksta , sest neljast koormast tema aga ei teadwat ka nende eest wastutada ei wõiwat , metsa härra leppis ka kolme koorma üle ära ja lubas selle puuduwa nelja koorma üle keiserliku Wiljandi Silla kohtu juures edasi kaebada . 
Pääkohtumees Andres Ekbaum [ allkiri ] Kohtumees Tõnis Bauer [ allkiri ] Kohtumees Tõnis Friedrihson [ allkiri ] Kirjutaja [ allkiri ] 

</sisu>
</protokoll>
