<protokoll>
<head>
<vald>keskmurre</vald>
<aeg>xx.xx.1868</aeg>
</head>
<sisu>
Ette tulli Ihhasallo rannastLudwig Laigar ja kaebas Koddaso walla perremehhe Orro Mart Tambergi peäle , et Mart Tambergi lomad temma heina kuhjast 40 Ltt heino , mis tallitajast arwatud , ärrasönud , ja karjatsed , Jaan Sillaots , Eduard Musliin ja Woldemar Rütmann on temmale räkinud , et Orro lomad sedda kahjo on teinud . 
Need karjatsed : Jaan Sillaots , Eduard Musliin ja Woldemar Rütmann said kohto ette kutsutud , ja nende lomade pärrast küssitud , mitto kord nad need lomad seäl kuhjo kallal on näinud ? 
Need keik kolm tunnistasid , et naad Orro lomad üks kord seäl kuhja kallal on näinud . 
Orro Mart Tambergi käest sai temma lomade pärrast küssitud , kas ta sedda kahjo ka isse omma lomadest tehtud teab ollewad ? 
Agga Mart Tamberg ütles , et temma lomad sedda heina kahju põlle mitte sönud , ja tõi tunnistusseks ette Hans Hiobi se tunnistas , et temma kaks kord wõerad lomad seäl kuhja kallal on näinud , üks kord on seäl 2 härga kuhja kallal sönud ja 2 härga on nattoke maad emal magganud , ja teist kord on ta wõeraid lomi jälle seäl kuhja kallal näinud , mis ta ülle 10ne arwas ollewad . 
Peäle sedda tunnistas Hans Hiob et Ludwig Laigar on nende üllemal nimmetud kolme karjapoistele sai rahha lubbanud anda , ööldes : räkige ülles kelle lomad sedda kuhja on sönud , siis ma annan teile saia rahha . 
Otsus . 
On saand moistetud : Mart Tamberg maksab Ludwig Laigaril 10 Ltt heino , karjapoiste tunnistusse järrel , et ta lomad seäl kuhja kallal olnud . 
( Hans Hiobi tunnistusse järrel on wõõrad lomad sedda suremad kahjo teinud . ) 
Peäle sedda räkis Mart Tamberg kohto ees , et temma Ludwig Laigariga ilma kohtuta tahtnud leppida ja on Ludwig Laigaril 20 Ltt heino ja 10 Ltt õlgi pakkunud , agga Ludwig polle wasto wõtnud . 

</sisu>
</protokoll>
