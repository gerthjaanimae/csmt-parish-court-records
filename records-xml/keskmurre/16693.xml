<protokoll>
<head>
<vald>keskmurre</vald>
<aeg>xx.xx.1886</aeg>
</head>
<sisu>
Protokoll ₦ 4 Koos oli 5 Mail 1886. peawanem R. Priidemann I kõrwamees J. Madisson II " R. Tomberg 
[ järg ] Hans Malmstein kaebas et tema lasknud oma hobuse Lihawõtte laupääw metsa sööma , hobune läinud Jäsa Jüri Klaudiuse krundi sisse ja seal saanud kirwega ära raiutud ; teine kord löödud laudja peale , senna pole kirwes sisse läinud , ainult karwa wiinud ära , teine kord löödud pahema kintsu peale sisse poole sügaw haaw . 
Esimese püha kui ma ta sealt leidsin , oli hobune kange ja ma läksin Jäsasse ja ütlesin : Kui sa oled ta ära raiunud , siis tule ja aita ta tümast wälja - ja Jüri tuli . 
Mina arwan et Jüri Klaudius on seda teinud ja põhjendan oma arwamist nenda : I Jüri Klaudius on minu wiha mees et ma tema kahjuks tõtt mööda kohtu ees tunistust antsin ( mis Protukoll N 2 all leida ) ; tema ähwardanud siis : kui minu loomad peaks tema maa peale minema , kohe kirwega tapa . 
II Oli J. Klaudius sell pääwal silla peale agu raiumas ja läks Saueaugu õuest otse kohe kella helina peale ehk küll teised keelanud soosse minemast , et jalad märjaks saawad , mis Jüri K . aga tähele ei pannud . 
Minu hobune on 50 kuni 55 Rbl , wäärt ja ega tast enam terwet looma ei saa . 
Jüri Klaudius tuli ette ja kohus küsis kust kohalt tema kodu läks kui ta silla peale agu raiumas oli ? 
J. Klaudius wastas , Sui teed mööda . 
Mart Martjaak tunistas et Jüri on otse kohe läinud kus teed ei olegi ; tema on ka seda hobust haawatud näinud . 
Jüri Klaudius ütleb et tema koguni seda kurja teinud ei ole , ei olla ka ähwardanud teha . 
Hans Malmstein ütleb et seal kohal kus see hobune oli , ei käi keegi wõeras inimene ( üksikud kohad metsa sees ) ja ei ole Jüril sulastki kelle peale wõiks mõtelda . 
Kohus mõistis : See asi jääb pooleli , et ähwarduse tunistuse mehed puuduwad . 
peawanem R. Priidemann XXX J. Madisson XXX R. Tomberg XXX 

</sisu>
</protokoll>
