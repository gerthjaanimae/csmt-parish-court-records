<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Kohtu korra pärrast ollid Rawwila ja Palwerre valla kohtusse walla hones kokku tulnud : Kohtu wannem : Jüri Ummus Kohtu käemehhed : Hans Härg ja Mik Elts Kirjotaja H.Siimson Sep Hans Härg astus ette , kaebab : Kahe aasta eest on Lenderma külla perremehhed soowinud ommale seppa maia ehhitada ja tedda külla seppaks kaubelnud ja tellinud tedda aitama sedda maia ehhitama , on palkid toonud ja töö innimessi annud ja temma on peale 3 näddalat seal tööd teinud , perremehhed on kord töö puolele jätnud ja nenda seisnud , ja nüüd on perremehhed selle maia ärralubbanud ühe teisele ja on teinud teise kohta seppapaiaks , et mõis ei lubbada ennam sedda kohta ja nüüd tahha keegi temmale temma töö waewa tassuda . 
Nelli perremeest on temmaga kaubelnud : Tõnno Härg , Jürri Punn , Andres Ellermann ja Hans Wiiso . 
Teised perremehed on ka palkisid toonud ja tööpäiwi annud . 
Perremehed Tõnno Härg , Jürri Punn , Andres Ellermann ja Hans Wiiso tunnistawad : Mõis on essite lubba annud sedda maia senna kohta ehhitada ja on kinnitanud et se maia agga walmis saab . 
Ja nemmad on seppa kaubelnud ja tööle tellinud , pärrast on töö poolele jäänud ja nüüd mõis olla need palgid teisele lubbanud seppapaiaks teha ja külla on sedda ärraweddanud ja teisel üllesteinud . 
Jürri Punn arwab et se on mõisale ettepandud , et se maia ei kõlba senna kohta ja palgid teisele soowitud . 
Neile sai nõu antud teiste külla perremeestega kokko rääkida ja kuidagi seppale temma töö waewa tassuda , sest temma hulga töö päiwi wiitnud ja tööd teinud selle külla pärrast . 
Tänna üllewal nimmetud perremehhed said ettkutsutud ja küssitud , mis wiisi nemmad sedda seppaga on selletanud ehk selletama saawad , et temma omma tööwaewa tassutud saab . 
Tunnistawad : Nemmad ei olle sellega kuidagi korda saanud , arwawad , sep peaks omma waewatassutud sama agga nemmad üksi ei tahha maksta kui keik külla ei aita . 
Sep Hans Härg tunnistab : Se maia on külla poolt jubba enne assutud olnud , enne kui tedda senna kaubeldud ja tööle tellitud , temma on kauba wastowõtnud ja 24 pääwa seal tööd teinud ja pärrib pääwa pealt 60 koppika , se teeb üllepea 14 rubla 40 kop . 
Ja omma töö juures olleks temma pääwa pealt ikka rohkem teeninud . 
Et sep töö pääwad wiitnud ja 24 pääwa tööd teinud on kohtu poolt arwata , et temma omma pääwad peab makstud saama ja et need kauplejad kuidagi põlle sedda teiste perremeestega kokko rääkinud egga selles endid ühendanud , peawad nemmad isse sedda wäljamaksma . 
Jürri Punn arwab peab makstud saama , agga keik külla peab maksma , mitte agga need 4 perret , agga teised ei lubba maksta . 
Neile sai ööldud , et se assi saab Kihelkonna kohtu mõistmise alla pallutud . 
Kohtu wannem : Jüri Ummus Kohtu käemehhed : Hans Härg ja Mik Elts Kirjotaja H.Siimson 

</sisu>
</protokoll>
