<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Astus kohtu ette Tohise mõisa metsawaht Hans Reisberg ja kaebas et Prits Nesselmann , Kohilast olla Karusilla mäelt kaks kaske raiunud ; 8 ja 8,5 tolli olnud need kännud jämedad , ja kunni ladwani olla ta need ärawiinud , ja tulnud nende puudega Kohila maa peal tema wastu ; tema põle aga enne mitte teadnud et need Tohiso metsa puud olla , kui tema kännud leidnud , selle aia sees wiskanud Prits Nesselmann need puud ree pealt maha , ja olnud ise hobusega ära läinud , see olnud homiku kella 7 ehk poole8 aegus . 
Pärast läinud tema Nesselmanni kodusse otsima . 
Prits Nesselmann , Kohilast saab kohtu ette kutsutud ja tunnistab , et tema ei olla neid puid warastanud , tema tulnud küll Tohise metsawahi wastu , aga temal olnud oma metsa puud peal , need olnud 2 kase ja üks männi pak , Metawaht olla neil käinud sellsammal päewal , need puud olnud alles ree peal , aga metsawaht ei olla neid omaks tunnistanud , tema ei olla neid ka mitte üksi toonud waid Priidik Simsohn olnud ka ligi . 
Priidik Simsohn saab ette kutsutud ja tunnistab nemad läinud hobusega metsa Tedra laskma , ja tagasi tulles wiskanud , Nesselmann oma kuhja laba juurest puu tombud peale , need olla weel praegu wist alles ja wõida nähtud saada . 
Kohtu mõistus . 
Et tunnistus wahi poolt puudus ei wõinud walla kohus ühtigi mõista , jäi see asi mõisa herra soowi mööda , nenda sammuti seisma . 

</sisu>
</protokoll>
