<protokoll>
<head>
<vald>keskmurre</vald>
<aeg>xx.xx.1880</aeg>
</head>
<sisu>
Rawwila mõisa wallitsus kaebab : Mihkli päwa eel pühapääwa õhtu on Lenderma ja Palwerre külla poisid kõrtsust tulles Sõmmeru mõisa al jõe sillal käe puud mahha lõhkunud . 
Essimesse jäo sillal üsna ued käe puud on mõllemist poolt mahha lõhhutud ja teisel sillal wannemad ühhelt poolelt . 
Wiimsed kõrtsust tullejad poisid on möldrile käinud ütlemas , et sild on lõhhutud , wist neist poistest kes eel tullid , et meie süüks sedda arwata . 
Ja need teadaandjad olnud : Jürri Ludwi , Mihkel Püll , Jürri Allikso , Mihkel Mets ja Hinrek Nalle . 
Jürri Ludwi tunnistab : Teised poisid on enne kõrtsu jurest ärra tulnud ja nemmad on 5kessi keige pärrast tulnud , ja et silla käe puud lõhhutud olnud , on nemmad möldri juure sisse läinud teadadaandma , et se kurri tehtud ja Lenderma poisid eele on tulnud , 11 poissi : Tõnno Kiwwi , Jaan Aldur , Jürri Härg , Hinrek Nokkur , Juhan Punn , Jaan Oks , Hans Nael , Tõnno Wiiso , Hans Arro , Karel Oho ja Jaan Ellermann . 
Nenda tunnistawad Mihkel Püll , Jürri Allikso , Mihkel Mets ja Hinrek Nalle ka . 
Tõnno Kiwwi tunnistab : Temma on Jaan Alduriga kahhekesti teiste eel tulnud ja silla käepuud on siis üllewal olnud kui nemmad ülle silla tulnud , teised 9akesi on tük maad enne silla juure saamist nendest mahha jänud ja pärrast Härjakoorma perre juures ( paar wersta sillast eemal ) neid jälle kätte saanud . 
Jaan Aldur ei olnud kohtu ees , sest et ta Tallinnas Grahwi herra tenistuses on . 
Karel Oho tunnistab : Tõnno Kiwwi ja Jaan Aldur on nende eel tulnud , agga ei tea kui kaugel nende eel , Härjakoorma kuusiko jures on nemmad neid kätte saanud . 
Selle seltsi ees otsas on temma ja Jürri Härg kõrwu tulnud ja teised warsti nende liggi , agga temma põlle tähhele pannud . 
kas silla käe puud üllewal wõi maas olnud . 
Nendasammoti tunnistab Jürri Härg . 
Ka et nemmad 9kesi seltsis tulnud ja tähhele ei olle pannud , kas silla käe puud maas wõi üllewal olnud . 
Ja nendasammoti tunnistawad : Hinrek Nokkur , Juhhan Punn , Hans Nael , Jaan Oks , Hans Arro ja Jaan Ellermann . 
Tõnno Wiso ei olnud kohtu ees , et nekrut ja kronutenistuse pärrast linna läinud . 
Et wiimased järrele tullijad tunnistawad kohhe näinud , et silla käe puud silla peale mahha tõmmanud ollewad ja keskminne suur selts mitte näinud , agga ommetegi ülle silla näggiwad tulla , on arwadawat et neil ühhel nõul üks wabbandaminne on ja ei tahha omma seltsi teggu üllesstunnistada , mõistis kohhus keigile üllepea ühhe sugguse trahwi , iggaüks maksab 3 rubla trahwi , sellest saab mõisale silla parrandamisse rahha tassutud ja mis ülle jäeb saab wallalaeka . 
Keegi neist ei lubba agga sedda maksta , tahhawad suremad kohhut nõuda . 
Neile sai ööldud , et saawad hakenrihtri kohtu minna . 
Kohtu wannem Juhhan Suursild Kohtu käemehed Juhan Kant Hans Härg Kirjotaja H.Siimson 

</sisu>
</protokoll>
