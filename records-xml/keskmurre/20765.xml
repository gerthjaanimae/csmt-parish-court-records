<protokoll>
<head>
<vald>keskmurre</vald>
<aeg>xx.xx.1896</aeg>
</head>
<sisu>
Talu rendi kontrakt . 
Astusid kohtu ette Jaan Simoi ja Ado Simoi eestkostjad Tõnu Seppor ja Jaan Iidam , ning palusid järgmist leppingut maha kirjutada . 
§ 1. 
Ado Simoi eestkostjad Tõnu Seppor ja Jaan Idam rendiwad poole Künnapuu talu kohta No 53 Jaan Simoile ühe aasta peale , mille eest tema 80 rubla aastas renti maksab . 
§ 2. 
Koha kattused hoonetel jääwad rentnik Jaan Simoi parandada , ning ei ole temal niisuguse kohendamise eest mingi maksu nõudmist . 
§ 3. 
Koht saab niisama suguses olekus tagasi antud , kui ta nüüd wastu wõetud on saanud , ei tohi aga mitte halwemas korras olema . 
§ 4. 
Rentnik Jaan Simoi teeb ka selle poole talule peale pantawad orjused ja sillad ning ka kõik raha maksud aga jääwad ika tema s. o Jan Simoi maksta . 
§ 5. 
Peab oma haige ema ning wenna Ado eest hoolt pidama , neid soojendama ning puhastama ja korterid andma . 
§ 6. 
Peab ema Mari Simoi lehma oma karja hulgas käia laskma ning talwes selle talu põhus pidama . 
§ 7. 
Rentnik Jaan Simoi ei tohi oma woliga mitte metsast wõtta , waid peab selleks rentijate käest luba paluma . 
§ 8. 
Rentnik Jaan Simoi maksab järgmistel termiinidel renti : 1 Aprillil 1896 a. 40 rbl . 
ja 1 Octobr . 
s . 
a. 40 rbl . 
Eelseisaw lepping sai ette loetud ning oliwad kõik sellega rahul mis peale allakirjutawad : sai veel juure lisada § 9. 
Jaan Simoi s. o. rentnik annab oma emale tsetwert rukid ja teine odre , 1 / 3 maa kartohwli maad , maja lähedalt . 
Selle leppinguga oliwad rahul ja kirjutasiwad alla K. Stamm / allkiri / , J. Idam / allkiri / , Jaan Simoi / allkiri / , T. Seppor / allkiri / . 
Eel pool seisaw lepping on lepingu tegijatel kohtu istumisel ette loetud ja nende rahul olemisel allakirjutud ning on se lepping akti raamatusse No 1 all sisse kirjutud ja kinnitud saanud . 
Leppingu tegijad olid kohtule tunntud . 
Eesistnik : M. Lettens / allkiri / Kohtumees : K. Sapp / allkiri / Kohtumees : J. Leppik / allkiri / Kirjutaja Ernst Türk / allkiri / 

</sisu>
</protokoll>
