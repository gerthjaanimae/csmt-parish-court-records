<protokoll>
<head>
<vald>keskmurre</vald>
<aeg>xx.xx.1888</aeg>
</head>
<sisu>
Kohtukorrapärast olid kokku tulnud Rae ja Jüri kiriku walla kohtuse walla hoonesse : Kohtuwanem : Jaan Witismann , abimees Jaan Roodemann " Mihkel Taneberg kirjutaja Siimberg . 
Waata protokoll N 25 sel aastal , saiwad kohtu ette kutsutud , kis on kohtu käsu wastu pannud ja seia saadik ei ole oma trahwi rahasid ära maksnud mis juba 25mal Juuni k . 
pääwal moistetud sai ja kahe nädala aja sees pidid neid ära maksma . 
1. 
Juhannes Potter sai ette kutsutud ja tema maksis oma trahwi raha 1 ( üks ) rubla wälja . 
Ja käsu wastu panemise ette sai kohtu maniksuse . 
2. 
Sai Hans Kangur ette kutsutud , aga tema oli jäme kohtu ees ja ei tahtnud trahwi raha wälja maksta , waid nõudis protokolli , et tema ei maksa . 
Ja teotas kohut et kohus on kaebataja palwe peale temale trahwi mõistnud , sest Jaan Põlenik on temal tunnis mees et kohus on palwe järele mõistnud temale ilma süüta trahwi rubla . 
Kohus ütles Hans Kangurile et peab trahwi raha 1 rubla wälja maksma ja kaebagu siis suu sõnal aga protokolli ei saa ja lubas Hans Kanguri ette wõtta uesti kohtu teotamise üle ja Jaan Põlenik peab saama ka ette kutsutud . 
Selle peale maksis Hans Kangur 1 ( üks ) rubla trahwi wälja . 
3. 
Sai ette kutsutud Kristjan Potter kis oma trahwi raha 1 ( üks ) rubla trahwi wälja maksis . 
Ja sai kohtu maanitsust miks kahe nädala aja sees ei ole ära maksnud . 
4. 
Sai ette kutsutud Mart Kingsepp aga tema ema Kadri astus ette ja nõudis et kohus lugegu temale protokoll ette miks tema poeg trahwi maksab . 
Protokoll sai ette loetud , aga ema ei lubanud maksta waid läks ilma maksmata kohtu majast ära . 
5. 
Sai Hans Jalg Waida Mõisa sepp ette kutsutud , aga tema oli käsu wastu pannud waid oli tulemata . 
Peab saama ue käsu . 
6. 
Sai ette kutsutud Madli Preismann kis ka tulemata oli . 
On leeris sellepärast ei ole wõinud tulla . 
Jääb poolele . 

</sisu>
</protokoll>
