<protokoll>
<head>
<vald>keskmurre</vald>
<aeg>xx.xx.1902</aeg>
</head>
<sisu>
Protokoll . 
Ilmus Alliku walla kohtusse siit walla liige Jaan Hanso poeg Juhans ja palus oma wiimast tahtmist kohtu aktiraamatusse sisse kirjutada oma surma kohta : Mina . 
Alliku walla talupoeg Jaan Hansopoeg Juhans olen tarwiliseks arwanud oma waranduse kohta järgmised määrused teha mis peale minu surma makswad peawad jääma . 
I. Oma päristalukoha " Uustalo " mis Alliku koggukonnas Tännasilma külas on pärandan mina oma pojale August Jaani poja Juhansile kõige maadega ja selle koha peal olewate hoonetega . 
II . 
Minu poeg August peab peale minu surma oma õele ja wendadele järgmised summad wälja maksma , oma wennale minu pojale Hansole 200 rubla , Jürrile 400 rubla ja õele Miinale 400 rubla . 
III . 
Kui minu poeg August peale minu surma teistele oma osa ei taha kohe wälja maksta peab tema neile 5% aastas maksma . 
IV . 
Minu poja Hanso kätte jääb se maatükk mis temal praegu pruukida on pruukida kunni tema surmani agga peale tema surma langeb see maatükk jälle August Juhansi ehk tema pärijate kätte . 
V. Liikuwa wara kohta määrust ei tee se jääb minu pärijate jäutada peale minu surma . 
VI . 
Minu endised määrused oma surma kohta on selle wiimase tahtmisega muudetud . 
Jaan Hanso poeg Juhans aga et tema kirja ei oska kirjutas alla tema palwe peale P. Jegorow / allkiri / Selle wiimase tahtmise sissekirjutamise juures oliwad M. Rõuk / allkiri / Mihkel Ruusaauk / allkiri / Hanns Wilup / allkiri / Kohtu Eesistuja M. Luuk / allkiri / Kirjutaja Douglas / allkiri / 

</sisu>
</protokoll>
