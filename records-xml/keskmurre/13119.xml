<protokoll>
<head>
<vald>keskmurre</vald>
<aeg>xx.xx.1884</aeg>
</head>
<sisu>
Kohtu korra pärast olid Kaiu walla kohtusse walla honese kokku tulnud : Kohtu wanem : Jaan Wiiron 1 , kohtu körwamees : Toomas Rassohw 2 , kohtu körwamees : Mart Pauls Kirjutaja : Kaarel Kaasik Jüri Puk kaebab , et tema poeg Juhan on tema hobuse üle tema keelu kewadi ära müinud ja anud minu küsimise peale mitte 65 rubla mis ta on hobuse eest saanud , minu kätte enam , kui 10 rubla . 
Teise hobuse ta ostis küll asemele , selle eest andis 30 rubla ; aga siis on minul tema käest ikka 25 rub . 
saada . 
2 ) Kaebab weel et ta teda olla karwupidi kiskund ja luband ta tema pea otsast ära kiskuda ; sest on se tüli tulnud , kui tema oma joobnud peaga on koju tulnud , siis oma weikest wenda taga ajand , et weike pois on karjamaale õewärawa kiige üles teinud ; sellepärast olla siis poisi peksa tahtnud ; aga pois on enne tuppa jõudnud , kui ta teda kätte saanud siis lükand teda tuauksega selili maha . 
Tema tlend , mis sina lõhud uksest ja mind maha lükkad , siis hakkand te tema karust kinni ja kiskund teda karwu pidi . 
Kohtu küsimise peale ütles Juhan Puck , et tema olla hobuse ära müinud , see kord ei ole küll isa hobust ära müia käskind ; aga et ta ikka teda wahest on müia luband , selle peale siis tema olla ära müinud . 
Teise hobuse ostsin 30 rubla eest jälle asemele 10 rubla antsin isale sest rahast ja nüid on weel 25 rubla minu käe . 
Mina olen teda ilma palgata teenind , see jääb mulle palgak . 
Isa ütles ju nid wilja maas , eks see ole siis palga eest . 
Karwupidi mina isad kiskund ei ole isa hakkas weel minu jalust kinni ja mina kukkusin maha , et mina ( natuke ) wähä purjus olin ; selle parast ajasin poisi taga et tema kiige juures käratses , kõik se asi on jobnud pea labi tulnud . 
Kohus kaiad Jüri Puck ja tema poeg Juhan leppisid sellega poeg Juhan lubas kõik wanad alwad teud maha jätta , et enam ilmaski niisugust pahandust ei pea meie wahel ette tulema ja palus isa käest wana süide pärast andeks . 
Isa lubas temale see kord andeks ja ütles : Kui weelniisugused alwad teud sinul ette tulewad , siis ei saa enam mitte andeks antud , waid annan sind kohtu kätte karistada . 
Sellega lõppis kohus protokoll sai ette loetud ja õige leitud . 
Kohtu wanem : Jaan Wiiron XXX 1 , kohtu körwamees : Toomas Rassohw XXX 2 , kohtu körwamees : Mart Pauls XXX Kirjutaja : Kaarel Kaasik 

</sisu>
</protokoll>
