<protokoll>
<head>
<vald>keskmurre</vald>
<aeg>xx.xx.1882</aeg>
</head>
<sisu>
Abrama perremees Josep Wõrk kaebab : Temma on süggise ühe suure kirsto rukid täis pannud ja se kirst on kahe aida wahel seisnud teise kirstoga , nüüd Laupääwa õhtu 30mal Oktobril kui temma kotto ärra olnud on kirsto luk eest ärrawõetud ja kirstust hulk rukid ärrawidud . 
Arwab et se ehk temma omma sullase Hinrek Oksa töö olla , et se ei olla sel öösel koddu magganud . 
Perrenaene Marri Wõrk tunnistab : Laupäwa õhtu kui perremees kottu ärra olnud , on sullane reieal hobbuse lahti jätnud , se olla seal 2 ruki kotti lõhki kiskunud , temma on õhtu käskinud hobbust kinni panna . 
Õhtu on sullane tuppa pingi peale maggama heitnud , agga ööse kui temma õues käinud , põlle seal olnud . 
Hommiko enne walged on koio tulnud . 
Küllimit onukse paia sees olnud ja ruki terrad sees . 
Kui temma kirsto juure läind on kirsto luk eest ärra olnud ja ruki iwwad maas . 
Lauda tagga on kotti asse olnud ja rukki iwwad ja saapa jäljed mis sullase saabastega ühte läinud . 
Pühapääw on sullane Allawerre poodis käinud , agga enne öölnud , et ta raha ei olle . 
Esmaspääw pääwa aial öölnud et ta on Laupääwa ööse aida lakkas magganud , agga temma kassukas on toas olnud ja teised riided aidas . 
Wabbatnaene An Wilba tunnistab : Sullane Hinrek Oks ei olle õhtu maggama heitnud on kambri uksest õue läinud . 
Enne teisel öösel on toas pingi peal asse olnud , enne walged on sullane jälle koio tulnud . 
Hinrek Oks tunnistab : Laupääwa ööse on temma Pearna perres magganud ja sealt hommiko enne walget koio tulnud . 
Pearna perrerahwas õhtu keik üllewal olnud kui temma senna läinud , keik on tedda näinud ja temma on seal toas põrrandal magganud . 
Ja kinnitab , et se tõeste õige on . 
Pearna perremees Kustas Kingsep tunnistab : Temma maias ei olle mitte keegi wõeras Laupääwa ööse magganud muud kui temma tüttar , temma tüdrukudega on toas magganud . 
Temma on weel peale selle kui keik raho olnud ööse , tullega toast läbbi reieal käinud hobbusid waatamas , põlle toas keddagi muud olnud kui need kolm naesterahwast . 
Pearna tüdruk Anno Nikker tunnistab : Keegi wõeras ei olle neil magganud , egga Hinrek Oks ei olle seal mitte käinud . 
Et Hinrek Oks walle tunnistust on ette toonud ja teisi püab weel suud suu wasto walleks aiada egga üllesse ei anna kus ta se ööse on olnus , mõistis kohus trahwi 30 hoopi witsu . 
Kohtu wannem : Jürri Ummus Kohtu käemehed Hans Härg Mik Elts Kirjotaja H.Siimson 

</sisu>
</protokoll>
