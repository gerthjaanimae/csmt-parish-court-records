<protokoll>
<head>
<vald>Mulgi murre</vald>
<aeg>xx.xx.1901</aeg>
</head>
<sisu>
1901 aasta Oktobri kuu 19 " päewal ilmus Holstre wallakohtu istumisele , kellest osawõtsiwad eesistja Mihkel Hansen , kõrwalistjad Jaan Reitel , Märt Ülper ja Johann Peterson kirjutaja Johann Raudseppa juures olemisel , Holstre wallas elaw atstahwen soldati surnud Ado Leppiku lesk Kadri Leppik , kas 84 aastad wana , luteri usku , täitsa meele mõistuse juures ja palus et tema testament järgmiselt maha kirjutatud saaks . 
Holstre walla soldati maa koha N . o ühes hoonete ja kõigega mis selle maakoha peal on , jättan mina oma ainsale pojale Jaan Leppikule perida , sest et poeg oma kuluga hooned senna minu ja minu surnud mehe peralt olewa koha peale oma kuluga ehitanud , mind ja minu meest toitnud ja katnud on . 
Selle koha peal olew liikuw warandus on kõik poja Jaan Leppiku omandus . 
Minu tütrel Ellul Sarapul ei ole mingit õigust minu surnud mehe ja minu perandusest midagit saada seepärast et see oma jao juba kätte saanud on ja minult ühe lehma mis 18 rubla maksis ja kaks lammast mis 5 rubla wäärt . 
Soldati maa koha olen mina selle maaakoha regulatsiwi akti järele omalt surnud mehelt perinud . 
Maha kustutud sõna " tänini ei ole lugeda . 
Eesseiswa testament sai Kadri Leppikule , kirjutada ei oska , ette loetud ja oli tema sellega rahul . 
Kadri Leppik on õiguse wõimuline testamendi tegemiseks ja on kohtule semlelikult tuntaw . 
Eesistja M Hansen xxx Kohtuliikmed J Reitel xxx Ülper xxx J.Peterson xxx Kirjutaja Raudsepp xxx 

</sisu>
</protokoll>
