<protokoll>
<head>
<vald>Mulgi murre</vald>
<aeg>xx.xx.1919</aeg>
</head>
<sisu>
1919 aasta Novembri kuu 19 päeval ilmus Holstre vallakohtusse , mille istumisest osavõtsivad eesistuja : Andres Rekandt , kõrvalistujad Mihkel Pill ja Johan Peterson kirjutaja Aleksander Laksi juuresolekul , Holstre vallas Seekemel elav Johan Haini poeg Madi , 68 a. vana , luteruse usku , täitsa meelemõistuse juures ja palus , et tema testament järgmiselt maha kirjutatud saaks , mis peale tema surma tema pärijate kohta kindlasti maksev on : Oma Holstre vallas asuva rendi koha V3 Seekemi , mis praegu minu käes pidada , õpetan ma vanemale pojale Jaanile kõige selle koha peal olevate hoonete ja aedadega kui ka kõige elava ja surnud inventari ja viljaga , mis sellel korral koha peal leidub kui ma suren . 
Kõige selle eest ohustan vanemat poega Jaani teistele minu lastele välja maksma ; 1 ) noorema poja Hansule üks tuhat [ 1000 ] marka , 2 ) tütre Marie Raksile üks sada / 100 / marka ja 3 ) oma emale Liisa Madile jääb praegune lehm mullikas omanduseks . 
Peale selle peab poeg Jaan Madi oma emale iga aastaseks ülespidamiseks kuni tema surmani , peale prii korteri esimeses toas ühes küttega , andma : kolm vakka rukkid , kolm vakka otre , viis vakka kartulid , viis leisikut sea liha ja viis naela võid ja 23 aprillist kuni 23 Septembrini iga päev kaks toopi sooja piima , üks leisik linu , üks lammas , mis enne koha varandusest hinnata välja saab võetud , peab koha pidaja suvel karjamal karjatama ja talvel laudas ühes oma lammastega hinnata toitma . 
Soola , pastlate j . 
n . 
e . 
ostmiseks peab emale iga aasta sada / 100 / marka andma . 
Koha pidajat poeg Jaani kohustan ennast kui ka minu naist kohaliku kiriku pruugi järele korralikult maha matma . 
Johan Madi hindab oma varanduse kokku väärt kaheksa tuhat / 8000 / mk . 
Eeelseisav testament sai Johan Haini poeg Madile , kes kirja ei oska , ette loetud ja oli tema sellega rahul . 
Johan Madi on õiguse võimuline testamendi tegemiseks ja tema on kohtule palelikult tuntav . 
Eesistuja : A. Rekandt xxx Kõrvalistujad : J. Peterson xxx M. Pill xxx Kirjutaja A. Lang xxx 

</sisu>
</protokoll>
