<protokoll>
<head>
<vald>idamurre</vald>
<aeg>xx.xx.1878</aeg>
</head>
<sisu>
Alexander Jonas kaebab tallosullaste Karel Tikk , Johannes Kusik ja Elias Must peale , need olla tedda ülleminnewa ööl kahhel puhhul wemmaldega peksnuwad temma maggamise peal perremehhe Karel Tõrruwerre lakkas ni et temma kardab , et ennam terweks ei saa ; hoobid antud temma selga ja õllade peale ja pähhe , kelle eest temma 100. rubla nõuab . 
Karel Tikk kostab kaebduse peale et temma egga teised kaebatud polle Alexander Jonast mitte peksnud ; õhtu tulnuwad kello 1. aeal Lahhe kõrtsist , ja lähnuwad rahhulikkult maggama . 
Sellepeale sai Johhannes Kusik kohtu ette kutsutud , ta ütleb , et temma tulnud ööse hilja kõrtsi juurest , ja lähnud Jaan Tõrruwerre juure maggama , polle Alexander Jonast mitte peksnud , egga ka teisa nähnud . 
Elias Must : ( issa Juhhan ) ütleb , et temma käinud õhtu teistega ühhes kõrtsis ja tulnuwad kesk öö aeal sealt ärra , Alexander Jonas heitnud keldri lakke maggama ja temma omma perremehhe juure tuppa ; polle temma kaebajad peksnud , egga ka teisa peksjaid temma ei tea . 
Tunnistaja Liso Aug ütleb , et temma magganud keldri peal , sealsammas kus Alexander Jonas , seal tulnuwad öösel mehhed mitmekesti keldri lae peal suure mürrinaga ja lasnuwad endid kobbaras Alexander Jonase peale mis peale temma lapse wõtnud ja tuppa ärraläinud , warsi tulnud Alexander Jonas taggajärrele tuppa ja öölnud , et tahtsiwad mind peksa . 
Hommiko koidu aeal tulnud Alexander Jonas jälle tuppa . 
Josep Soppa tunnistab , et temma magganud sel ööl sealsammas keldri lae peal kus Alexander Jonas , siis nähnud kül kudda 2. meest keldri lae peal käinud , kutsunuwad Alexander Jonas ommaga ühhes , ja se lähnud ka ärra . 
Tunnistaja jänud maggama , ja polle keddagi kuulnud . 
Siis ärkanud temma ka weel üllesse kui ööse teised ja tüdrukud ärralähnuwad , ja temma nähnud , et uks lahti olnud , ja temma pannud ukse kinni . 
Otsus : Josep Soppa saab 2x24 tunni peale kaksipiddi juttude eest ja salause eest kinnipandut , ja saab se assi lähhemal kohtupäewal õiendusele tullema . 

</sisu>
</protokoll>
