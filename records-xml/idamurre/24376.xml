<protokoll>
<head>
<vald>idamurre</vald>
<aeg>xx.xx.1872</aeg>
</head>
<sisu>
Wallawallitsus andis Koggokonnakohtule teada et heila pääwa ajal üks hulgus selle walla maa pealt ühhest heina küinist kinni wõetud ning seie Wallawallitsusse juure kinni todud kes peab üks hobbose warras ollema ja käskis Wallawannemb sedda asja ette wõtta ning üks järrele kuulamisse Protokoll tehha . 
Selle peale astus ette Awwinorme Astahwki Soldat Mihkel Kübbar ja räkis et nemmad tulnud Mõisa niitma teise mehhega ja on siis Metsawaht Jaan Pihkwa räkinud et temma leidnud ühhed wärsked jäljed lumme peal mis heina küini juure lahhewad ja seal ärra lõppewad ja siis seitme mehhe sinna laddu juure lähnud ja leidnud et üks mees heinte sees maggab ja suur Wenne kerwes juures kedda nemmad sealt kinni wõtnud ja Wallawallitsusse kätte tonud . 
Astus ette Rakwerre kreisi järrel Kütti walla mees nimmega Jakob Kiwwiwärraw ja räkis et temma sel 9 wasto 10 Novembril öesi üks helle punnane kõrb ruun hobbone 4 Aastad wanna ärra warrastud kes 85 Rubla wäärt olnud ja on temma siis omma hobbost mittmelt poolt tagga otsinud agga ei olle leidnud mõnned innimessed kes Mustwe laadalt tulnud räkinud et üks Rakwerre Kreisi ja Tuddu walla mees nimmega Jaan Karpa kes enne Koerawerre küllas sullasest olnud on üht hobbost Mustwe laadal müinud mis peale siis nemmad sedda meest tagga otsinud ning tedda nüid siin omma Karpa kätte sanud ja pallus Koggokonnakohhut Jaan Karpa käest järrel küssida kuhhu se temma hobbose on pannud . 
Se Wang nimmega Jaan Karpa sai ette todud kes räkis et temma 26 Aastad wanna ja Tuddu walla pärris mees , ning on temma suwwel Rannapungerjal metsa kaupmehhe juures tööl olnud ning sealt wiis paawa enne Marti Laata ärra tulnud ja Kütti walda Koerawerre küllase lähnud ning sealt Jakob Kiwwiwärrawa hobbost warrastada tahtnud et agga Mustwe laat üks pääw eddesi olnud on temma siis üks pääw Jakob Kiwwiwärrawa lakkas magganud ja teisel öesil sedda hobbost warrastanud ning läbbi öed Mustwe laadale sõitnud lada hommikul on siis Awwinorme mees Mart Unt temma käest sedda hobbost osta küssinud ja temma selle hobbose eest 65 Rubla küssinud Mart Unt agga 50 Rubla pakkunud mis peale siis Mart Unt üht Wirrumaa meest Paali Jakobid sinna tonud ja küssinud kas sa tunned sedda kes sedda hobbost müiab tahhab mis peale agga Pali Jakub kostnud et temma ei tunne ja on siis Mart Unt ärra lähnud selle samma aja sees on agga üks teine Awwinorme mees selle kauplemisse juure tulnud nimmega Jürri Waino kes ütlenud lähme wahhetame se hobbone ärra ja et temma jo kartma hakkanud ja wärrisenud et temmada ärra tunnuse et temma warras on on siis Jürri Waino sedda hobbost ärra wahhetanud ning temmale 6 Rubla 20 Cop selle hobbose eest annud need mehhed agga kes Jürri Wainuga wahhetanud , on Jürri Waino käest küssinud kust mees sa olled mis peale agga Jürri Waino kostnud minna ollen Kadrina Kihhelkonna mees kerriko liggidalt küllast Hansu Jaani tallust , siis on temma Mustwe laadalt ärra tulnud ning Wasknarwa lähnud ja sealt jälle taggasi tulnud ning Rahkla metsa tööle minna tahtnud et temmal agga passi ei olle olnud on temma siis heina küini pääwa ajast maggama lähnud kust tedda kinni wõetud ja seie todud . 
Mart Unt tunnistas et temma on Mustwe laadal selle innimesse käest küll üht hobbost osta tahtnud kes ennast Kütti wallast Koerawerre küllast ütlema ollema ning se innimenne omma hobbose eest 65 Rubla küssinud mis peale temma siis Porkunja Walla meest Paabi Jakobid sinna kutsunud ja küssinud et kas temma sedda meest tunneb mis peale agga Paabi Jakob kostnud minna tunnen küll Koerawerre kulla rahwast agga sedda meest ei tunne , ja on siis nemmad sedda kaupa mahha jätnud ja ärra lähnud , ja ei tea temma kuhhu se innimenne mis praego siin on sedda hobbost müinud . 
Jürri Waino astus ette ja tunnistas et temma lähnud Mustwe laadale ja nähnud et Mart Unt omma weikeste poegadega ühhe mehhega kes üht hobbost ohhelikku piddi järrel weddanud mitme Maja nurkade tagga käinud ja salla juttu ajanud , pärrast agga ühhe Kabbakusse sisse lähnud ning seal wiina wõtnud ning ütlenud Mart Unt siis temmale , kuule aita selle mehhele se hobbone ärra wahhetada se mees maksab sulle ja minna maksan ka sulle wahhetaga kohhe kui kegi wahhetada tahhab mis peale siis temma selle mehhega laada peale lahnud ja on siis kohhe kaks meest järrele tulnud ja wahhetada tahtnud ja ütlenud lähme järwe ääre seal wahhetame kus nemmad siis se hobbone ärra wahhetanud ning 5 Rubl . 
peale sanud ja on temma siis 7 Rubla eest sedda wastust selle Jaan Karpa käest ärra ostnud ning jänud ka need hobbose riistad temma kätte ja kui laat lõpnud ja temma jo koddu tulnud , tulnud Mart Unt temma Majase ja küssinud anna minnule 10 Rubla rahha sest et se hobbone mis sinna ärra müisid olli warrastud hobbone ja se ostjan mees on siin ja minna aitan siis ärra seggada et se assi kohto alla ei lange mis rahha agga temma ei olle annud Jaan Karpa räkis et temma ei olle Jürri Waino käest rohkemb rahha sanud kui 6 Rubla 22 Cop . 
sest et se rahha mis Jürri Waino essite peale sanud 5 Rubla ei olle temma kätte sanud . 
Mõistus . 
Koggokonnakohhus on mõistnud et need järrel nimmetud innimessed keik selle warrastud hobbose asja sees süi allused on ja nimmelt . 
1 ) et se Jaan Karpa omma tunnistusse järrel se hobbose warras saab temma suurema kohto kätte sadetud suurema kohto mõistmisse alla . 
2 ) et Mart Unt küll sedda on teadnud et se hobbone warrastatud on ning sellepärrast Jürri Waino käskinud aita wahhetada ning ka arwata tlleb et need mehhed kes wahhetama läksid Unti poolt ollid sadetud mis keik wägga kawwalaste tallitud olli temma ka selle pärrast suurema kohto alla saab . 
3 ) Et Jürri Waino selle warrastud hobbose wahhetaja olli ning sedda hoddawa hinna eest ärra wahhetas . 
selle et temma ka selgeste teadis et se hobbone warrastud olli ning pealegi ommale wõera nimme andis et keski ennamb selle jälgi ei sa langeb temma ka suurema kohto alla siis saab selle pärrast essite se warras Jaan Karpa ja se rahha mis temma juurest leitud 6 Rubla 54 Cop . 
Uhhe Keiserlikku Tartu Maakohto kätte sadetud suurema kohto järrele kuulamissele kuhhu ka Mart Unt ja Jürri Waino kohto kutsumisse peale saawad järrele sadetud . 
Maddis Tamm XXX Josep Kallaus XXX Maddis Kallaus XXX 

</sisu>
</protokoll>
