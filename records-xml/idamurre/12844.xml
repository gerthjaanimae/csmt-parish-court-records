<protokoll>
<head>
<vald>idamurre</vald>
<aeg>xx.xx.1876</aeg>
</head>
<sisu>
Allatskiwwi mõisawalitseja Tunckhe astus ette ja kaebas , et Kihelkonna posti taskukandja Gustaw Wigand sõitnud suviste-pühade laupääval ühe istutud puustiku sisse Allatskiwwi-mõisas , teda hõikanud walitseja mitte senna sõita teed ei ole , Gustaw Wigand ei ole kuulnud , läkkitanud ööwahi Peter Kerneri et wõtab teda kinni , kui Peter Kerner läinud ja hobune külje puutunud , löönud Gustaw Wigand Peter Kärneri wasta suud , nenda , et weri wälja tulnud ja sõimanud walitsejad mitto korda Krratiks . 
- Tunnistajad olla Josep Juhkam , Karel Schmid ja Mihkel Jegor . 
Gustaw Wigand postitasku-kandja ettekutsutud , ütles : Sääl kohal käinud enne tee , tema arwanud , et weel sääl tee käib ja sõidnud puiestiku kunni enam edasi ei ole saanud , ööwaht Peter Kerner löönud teda , siis tema löönud ööwahti kaa . 
- Peter Kerner , ööwaht , ettekutsutud , ütles : Gustaw Wigand wandunud Kurja , öölnud Kass olgu sada walitsejad , tema hobune kõike ei anna , Kurrat walitseja ja tema sisse , ja löönud ööwahi möda suud , nenda , et weri wälja tulnud . 
Tunnistaja Josep Juhkam , ütles : Gustaw Wigand löönud Peter Kärnerid üks kord möda suud , nenda , et weri wälja tulnud ja wandunud walitsejad Kurratiks . 
- Tunnistajad mõisamoonakad Karel Schmidt ja Mihkel Jegor ütlesiwad Peter Kärner tahtnud Gustaw Wigandi käest hobuse walitseja käsu pääle pantida , löönud Gustaw Wigand Peter Kärneri üks kord mõda nägu , nenda , et weri suust wälja tulnud ja wandunudsuure häälega Kurradit ja öölnud , olgu sada walitsejad , ega ma ei kuule , Kurrat võtku sind ja walitsejad , Kärner ei ole poisi löönud . 
- Mõisawalitseja Tunckhe nõuab , et Gustaw Wigand , Kess mõisas nenda kisendas , wandus , sõimas ja hobusega pääle mitme korra keelamise puustiku sisse sõitis , Kass 2 aasta eest aed ees on , saaks kõvasti trahvitud . 
Peter Kärner nõuab oma löömise eest 3 rubla . 
- Kohus sundis Gustaw Wigandi , et pidi walitsejad ja Peter Kärneri andeks paluma , aga Gustaw Wigand ei teinud seda . 
- Mõisteti : Gustaw Wigand saab 15 witsalööki ja maksab Peter Kärnerile 2 rubla walu-raha . 
Jäiwa sellega kõik rahule . 
A. Saul . 
M. Kook XXX ( Kalew ) 

</sisu>
</protokoll>
