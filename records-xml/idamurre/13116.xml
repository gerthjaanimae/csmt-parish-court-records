<protokoll>
<head>
<vald>idamurre</vald>
<aeg>xx.xx.1856</aeg>
</head>
<sisu>
Kusta Limmak , Roela wallast Iwan Iwanow Prostatowi wasto Kolkjast / : järg sest , mis jo sel 12. selle kuul N 68. al ees olli ) . 
Kusta Limmak tulli weel üks kord ette , palludes , selle ülle moista , et tenistusest Iwan Iwanowi jurest lahti saks . 
Iwan Iwanow Prostatow annab hea melega lubba et Kusta temma tenistussest ärra lähhab , siis agga peab temma issa tedda täitma , mis kontrahtiga lubbanud , ja teise mehhe assemele pannema . 
Kusta wihhastade tedda laiskusega , kui jo 12 Oktobril siin kohto ees näidatud , ja kord wargusega , mis nenda sündinud : üks naene tonud lõngo wärwima ; Kusta wötnud , kuidas Prostatowi sullastel lubba , lõngad wasto ja annud naesele üks märk et lõngad seal , agga ei üttelnud perremehhele sest . 
Lõngad sanud wärwitud ; Kusta wõtnud nemmad sallajal ärra ja winud naese kätte , kes Teddre küllas ellamas , küssinud agga liga rahha ; mikspärrast naene rahha temma kätte ei annud , waid perremehhe ennese jure läks ; _ siis alles perremees . 
sai sest lõnga ärra wimmisest teada . 
Kusta Limmak anna tõeks et lõngad sallajal ärra wiis ilma perremehhe teadmatta , ütleb agga et Abram Lind , ka Prostatowi sullane , temmale sedda nõu annud . 
Abram Lind ütleb et temma Kustale mitte ei olle nõu annud lõngad sallajal ärra wija . 
Moistetud : Et protokoll jo lõppetud , siis ei sa Koggokonna Kohhus selle warguse ülle mitte ennam moistma , waid olles piddanud Prostatow sedda minnewal korral jo könnelema se lahti samisse pärrast ei woi ka middagi mõistetud sada , sest se on jo isse ennesest teada et üks kontraht , kus kässi alla pandud , peab taidetud sama . 
/ : Tähhele panna on se et Kusta lihhane issa Jakob Limmak minnew al aastal Tetsembri kuul , kuni Gusta olli Roela moisast nekrudiks antud , 200 rubla h . 
Iwan Iwanowi käest wõlgo wõttis , omma poega lahti osta . 
80 rubla piddi sama puhta rahhaga ärramaksetud ; 120 rubla eest agga Kusta peab Iwan Iwanowid 8 aastad truwiste ja ausaste tenima ; kui Iwan temma tenistussega mitte peaks rahhul ollema , lubbab Jakob Limmak kas teist poega ehk aino ühte teist meest wõlgnikko jure tenima panna , kelle tenistussega Iwan Iwanow rahhul on : / . 
Kusta Limmak tunnistab ka weel sedda et Kihhelkonna Kohto Notari herra jures on ülle sesinnaste Koggo konna Kohto walletanud , ning üttelnud , et temma ei olle se jures olnud kui protokoll on kirjutud , ning sest ei tea , mis seal sees on kirjutud - mis teisiste üttelda , et Kohhus walles ülles pannud - et kül Koggokonna Kohhus temma ennese kuldes protokolli waljuste ette lugges kui nüüd-gi ; - mis laimamisse eest Limmak kül tahhas trahwitud sada . 
_ 

</sisu>
</protokoll>
