<protokoll>
<head>
<vald>idamurre</vald>
<aeg>xx.xx.1881</aeg>
</head>
<sisu>
Tulli koggukonna kohtu ette Allatskiwwi walla talloperremees Markus Allik ja annab üllesse , et temma käinud sel 16. septembril s . 
a. Kolkja küllas ja sealt lähnud temma Ninna küllasse , käinud selle tee peal Lahhe kõrtsis sees ja ka Ninna kõrtsis . 
Kaebajal ommal polle hobbust olnud ja isse ennesest moista on temma kõrtsis wiina ja ka õllut prukinud . 
Wiimses kõrtsis kutsunud Aron Krimm , Jakob Turk ja Josep Sirk tedda ommaga ühhes koddu tullema , agga Kokkora walla mees Karel Ilwes meelitanud tedda ommaga ühhes ja kutsunud ja tõõtanud tedda Allatskiwwi moisa kõrtsini wia . 
Aron Krimmi ja seltsimeeste järrele tulnud se Karel Ilwes temmaga kohhe tullema Ninna kõrtsist , agga temma ( Markus Allik ) jäänud tee peal selle Karel Ilvesse wankri peale maggama ja üllesse ärkades leidnud temma , et temma Allatskiwwi moisa kuiwatamisse rehhe juures tee peal ilma mütsita ja puudunud temmal peale selle taschenbuch , punnasest nahhast , wäärt 2. rubla 25. kop . 
kelle sees olnud : 
16. tükki 25. rublasid teeb 400. rubla 
1. tükk 100. rublane - 100. - 
10. tükki 10. rublasid - 100. - 
seggi rahhasid - 185. - 
üks wõlla täht suur - 135. - 
üks wõlla täht suur - 15. - 
ja üks ... - 1. - 30 kp . 
ja muud kauba toomise rehnungid . 
Ülles ärkades olnud Karel Ilwes omma hobbusega temma juures , temmal pudunud müts . 
Karel Ilwes annud omma mütsi peast , ja lähnud kohhe minnema ja jätnud tedda , ühhe wässinud innimesse õhtu kella aeal tee peale . 
Kohhe tulnud Kusta Tamm , ja Hariton Luptow ja siis need on tedda õige tee peale weenud . 
Temma annab selle peale Karel Ilwes omma rahha warguseks üllesse , ja nimmetab , et ta piibu K . I . kaest hiljem kätte on saanud . 
Selle kaebduse peale sai kohtu ette kutsutud Karel Ilwes Kokkora wallast , temmale kaebdus ettepandut , mis peale ta kostab , et temma olnud purjus ja jänud maggama , ja ärkanud essimest korda Allatskiwwi moisa linnase kuiwatamise rehhe juures üllesse kus hobbune wankri kinni olli weddanud , ja juhhi katki weddanud , agga ei tea kumb juhhis on olnud , ja kaddunud ka juhhi puhtast ärra . 
Markus Allik tousnud ka üllesse , leidnud omma mütsi puudus , ja wõtnud temma mütsi ööldes " mul on häbbi ilma mütsita minna , sa woid ilma minna ja seal lahkunud nemmad teine teisest ärra . 
Markus Allik annud Ninnalt ärra tulles omma piibu temmale põlletada ja jäänud piib temma kätte , agga selle ülle , et ta joonud olnud ei tea temma keddagi üllesse anda ja ei tea ka keddagi kaebaja rahhast . 
Hariton Afanasjew Luptow , Allatskiwwi moisa töö wennelanne , tunnistab et kui temma ja kohtumees Josep Maddi tee peal selle linnase rehhe juure saanud , seisnud Markus Allik tee peal ilma mütsita , wõtnud ühhe mehhe kaest ( kedda temma ei tunne ) mütsi ja lähnud Markus Allik temmaga mütsi otsima , tagga lähnud agga se temmale tundmatta mees ärra , ja kohhe warsti öölnud Markus Allik , et temmal rahha taskust ärra olla woetud , olla 1000. rubla . 
Markus Allik olnud purjus . 
Woera mehhe wangris olnud tee peal , agga et temmal juhhi katki olleks olnud , ei tea temma , nii samma ka , et se woeras mees purjes olleks olnud . 
Josep Sirk tunnistab ja ütleb et Ninnasil küssinud üks Jürri Sirk Markus Allika kaest ommale siggarid , Markus Allik katsunud tasku , ja öölnud , siggarid mul ei olle , agga seie ( tasku ) sa ärra puudu , sa ja sellejärrele on siis Allikal rahha taskus alles olnud . 
Karel Ilwes olnud ka kõrtsis ja kutsunud Jakob Turk tedda ( Markus Allikad ) omma hobbuse peale , agga Karel Ilwes öölnud " minna ei lubba , minna wiin isse Markus Allika . 
" Markus Allik olnud purjes , agga Karel Ilwes mitte . 
Jakob Turk , Kokkoralt tunnistab , et Markus Allik olnud Ninnasil purjes , temma kutsunud tedda ommaga ühhes agga Karel Ilwes öölnud " minna ei lasse minna , wiin isse Markus Allika " Karel Ilwes polle purjes olnud . 
Eddasi tunnistab Jakob Turk , et Karel Ilwes tulnud kohhe temma järrele tullema , agga jäänud mahha , mis temmal arrusaamatta olla , sest Karel Ilwesega käia temma ikka Ninnasil kalla rannas , ja teada temma et se Karel Ilwese hobbune niisuggune olla , kes suggugi teisest hobbusest mahha ei jääda , ja ommetigi jäinud ta ( Karel Ilwes ) omma hobbusega temmast mahha . 
Allatskiwwi walla peakohtumees Aron Krimm tunnistab ka , et se Karel Ilwes wõtnud nimmelt Ninna kõrtsis se Markus Allik omma hoolde Allatskiwwi moisa kõrtsi juure tua , agga polle ommetigi mitte sinna kõrtsi juure toonud . 
Jakob Turk ütleb eddasi , et teine hommiki öölnud Karel Ilwes temmale niisamma ka Karel ja Josep Kuusikule et temma aanud Allatskiwwi kabbeli juures Markus Allikad üllesse , ja polle sedda öölnud , et temma isse tee peal ülleültse magganud on . 
Jürri Nuggin Kokkoralt tunnistab , et Karel Ilwes öölnud temma wasta " Ma wõttan Markus Allika omma hobbuse peale . 
Temma tulnud ennemalt ärra ja ei tea muud tunnistada . 
Temma ja keik Sawwastwerre külla rahwas wõib agga sedda tunnistada , et Karel Ilwesel nii suggune hobbune olla , kes teisest eelminnewast hobbusest suggugi mahha ei jääda . 
Temma nähhes polle Karel Ilwes mitte purjus olnud . 
Ue nõudmisse peale ütleb K. Ilwes et temma Markus Allika rahha warrastanud ei olle , niisamma ka mitte temma ja koddu rahwas wankrist leidnud , sest wanger olnud redeli wanger , ei piddada keddagi kinni . 
Aron Krimm tunnistab , et Markus Allikal olnud rahha pumaschnik ühhes , ja rahhad sees . 
Otsus : Karel Ilwes pitkema kohtu järrele kuulamise alla wõtta , ja tänna puuduwad tunnistajad ette kutsuda . 
A. Pärn [ allkiri ] , kohtum Josep Maddi , " Tawet Kook , " 

</sisu>
</protokoll>
