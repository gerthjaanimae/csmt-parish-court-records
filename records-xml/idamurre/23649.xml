<protokoll>
<head>
<vald>idamurre</vald>
<aeg>xx.xx.1872</aeg>
</head>
<sisu>
Awwinorme Mõisa härra Kymenthal kaebas et se Mõisa Kubjas Mart Kask kes kewwade 1872 Awwinorme mõisast ärra lähnud on nendele järrel nimmetud kahjud tehnud mis nemmad Mart Kasse käest nõuawad . 
1 wask kaalud mis nemmad Mart Kasse kätte andnud kohto ette tuwwa ja on need ärra kaddunud mis maksawad 15 Rubla . 
Cop . 
2 ) Mart Kask on omma lubbaga ühhel kewwade pääwal koddust ärra lähnud kui mõisamehhed on puid weddanud ja et need mehhed jobnud olnud ja ilma wallitsusseta , siis on nemmad nende hobbostelle holimatta paljo puid ja rängat koormat peale pannud nenda et kaks märra ärra löönud ja nõuawad nemmad selle kahjo eest 15 Rubla . 
ja on selle asja juures tunnismehhed Mõisa sullased Jaak Traks , ja Jaan Kull , 3 ) On nemmad kubjast Mart Kaske õlgede järrel satnud meestega mis peale agga Mart Kask keik Mõisa mehhed omma peaga kaugemalle Wirrumaale saatnud ja issi mahha jänud ning liggemalt kus jo ennemalt Olgasid olnud mahha pantud ja et mehhed omma peaga sedda teed käinud nõuawad nemmad selle kässu wastu pannemisse eest trahwi 3 Rubla 4 ) On kubja Sead Mõisa kartuli Aunade juures käinud 4 korda ja nõuawad nemmad selle kord se kinni aijamisse eest iggakorra pealt 1 Rubla pantimisse rahha , ja kahju tassumist 25 Coppikad igga korra pealt summa - 5 Rubla ja selle asja tunnismehhed on Juhhan Meiner ja Jaak Traks . 
5 ) On Kubjas Mart Kask kewwade ristik heina weddamisse juures heino warrastanud ning Mõisa reia alla peitnud mis eest nemmad kahju tassumist ja trahwi nõudwad - 3 Rubla . 
selle asja tunnismehhes on Juhhan Meiner ja Jaan Kull . 
6 ) Peab Mart Kask omma käega omma kontratid ümber tehnud ollema ning sinna sisse rohkemb ülles kirjutanud kui olli kirjutud 2 wakka Odre 2 Rubla 66 Cop . 
5 Rubla 32 Cop . 
ja pool wakka ernid mis 1 Rubla 50 Coppikad Summa 6 Rubla 82 Coppikud . 
üks pool pastli nahka mis Mart Kask ka issi omma käega peab kontrati sisse kirjutanud ollema ei olle agga nemmad sedda temmale annud . 
7 ) Peab Kubjas ommale kewwade asset otsimas käinud ollema 8 pääwa mis nemmad hinna allapannewad a. 35 Cop 2 Rubla 80 Coppikad 8 ) Peab Mart Kask 4 pääwa enne Jürri pääwa tenistussest ärra lähnud a. pääw 35 Cop . 
Summa - 1 Rubla 40 Cop . 
9 ) On Mart Kask Nennasi kortsist üks kulli rukkid wõtnud Mõisa rechnungi peale mis temma ei olle Mõisale teada annud ning sedda kui warrastanud ja maksab 9 Rubla 45 Cop . 
selle asja tunnismees on Jaan Kull ja nenda se kahju üllepea wälja teeb 61 Rubla 47 Cop Selle wasto peab Mart Kassel saada ollema rahha palka - 6 Rubla 75 Cop poja palka - 2.50 Summa 9 Rubla 25 Cop Selle peale astus ette Mart Kask ja andis keige nende punktide peale wastust mis Härra Kymenthal olli kaebanud . 
1 ) peab temma need kaalud küll Kontori toonud ollema agga neid Juhhan Leetbergi kätte annud kelle peale Juhhan Leetberg on kohhut käenud ja ei tea temma keige wähhemad kuhhu need kaalud sanud . 
Juhhan Leetberg räkis et temma on süggise need kaalud Härra kätte ärra annud ja ei olle pärrast sedda temma neid ennamb nähnud ning ei olle ka Mart Kask neid temma kätte annud , kohtu käimisse ajal . 
Mart Kask räkis et kui temma omma trossiga Awwinorme Mõisast ärra lähnud Waiwara siis on Juhhan Leetberg Kauksi kõrtsis temmale ütlenud , minna tõin need kaalud kontorist ärra ja annin Härra kätte ja et sinnul ei olle nendega ühtegi teggemist ja kuulnud sedda pealt temma Woorimehhed Juhhan Kukk , Tomas Jallak ja Josep Jallak . 
2 ) Räkis Mart Kask et temma sedda ei tea et temma olleks ühhel töe pääwal kusgil umberhulgunud ja et ükski ei wõi sedda tunnistada ning et mehhed olleks hobbostelle liiga tehnud , ja on hobbosed kitsa latrites haiget tehnud ning mehhed neid ennamast igga hommiko wälja kiskunud Jaan Kull tunnistas et kubjas Mart Kask on küll puuweddamisse ajal ühhel pääwal ärra olnud agga et keski sell pääwal olleks liiga tehnud hobbostelle ei tea temma . 
Jaak Traks tunnistas et temma nähnud sell pääwal et Kubjas õhtu eel ühhe hobbose ja reega kus heinad peal olnud puu kuhja juures seisnud agga et kust temma tulnud ehk käinud ei tea temma ja ei olle ka temma kubjast nähnud sell pääwal puu weddajatega wäljas käima . 
3 ) Räkis Mart Kask et Härra on temmale ütlenud et minne Lingenberi kõrtsi ja wõtta sealt olled ärra mis mahha on pantud kuhhu temma ka siis on lähnud , agga muist mehhi on kaugemalle Wirrumaale lähnud kus Mölder Jürri Treial on olled peale annud , peale sedda on neist Mõisa hobbostest kaks tükki ärra wässinud kellega temma Lingeberile mahha jäenud . 
Jürri Treial tunnistas et temma Awwinorme Mõisale 200 leisikat õlgi ostnud , ning neid issi Mõisa Moonameeste hobbostelle peale pannud ning et need õlled kubbud weikelassed olnud siis saanud igga sadda peale 20 kubbu juure antud ning et sedda wiisi piddanud kaal täis tullema , agga kubjast ei olle nende meestega ühhes olnud wasta wõtmissel . 
4 ) Mart Kask räkis et temma sead ei olle Mõisa kartuli hunnikude kallal käinud egga ka keski neid sealt kinni ajanud wait Mõisa ommad sead on seal sulla ilmadega tuhnimas käinud mis agga jälle parrantud sanud ja et temma ka ühhegi kohto asja sees Juhhan Meinerid tunnismehhest ei wõtta sest et se temma peale wihhane selle kohto asja pärrast kui Juhhan olli wiina keldris käinud wiina warrastamas ja temma sedda ülles annud olli et Juhhan Meiner sell pääwal jobnud olnud . 
Jaak Traks tunnistas et temma nähnud kui Kubja kolm sigga üks emmis ja kaks põrsast kartoli aunade kallal olnud kaks korda ja on neid Juhhan Meiner agga teine kord kubja omma poeg ärra ajanud . 
Juhhan Meiner tunnistas et temma on küll kubja sigga paar korda ärra ajanud Mõisa kartoli kuhjade kallast . 
5 ) Mart Kask räkis et se walle on et temma ristik heino warrastanud on ning peab heina weddamisse ajal üks tükk heino koormast mahha kukkunud ollema mis Juhhan Nõmbach on Mõisa rehte weenud ning Härra neid sealt ärra tua lasknud Jaan Kull tunnistas et temma ei olle selle heina weddamisse juures olnud ja ei tea kes need heinad tuuli hoone pannud agga kui Härra neid ärra tua lasknud siis on temma seal olnud ning olnud neid kaks wõi kolm sülle täit ärra peitetud hagganatte alla . 
6 ) Kubjas Mart Kask räkis et kui temma Härraga tenistusse kaupa tehnud Kõnno kõrtsis siis on Härra üht kontratid mis nemmad jo koddust kaasa toonud olnud temmale annud , agga et nemmad teiste punktidega kokko leppinud siis on Härra mitmed numbrid ja ka teised leppimised pleifedriga sinna peale kirjutanud ja nimmelt 2 wakka Odre juure ja 1 / 2 wakka ernid lubbanud , ja on selle kauba juures Wallitseja Waimann ja Kõnno Kõrtsmik Stahl ka on temma tingimiste sees pool pastli nahka mis Härra temmale anda lubbanud ja on ka Härra sedda temmale ette luggenud kontrakti seest mis temma issi ei olle luggeda sanud ja ei tea temma sellepärrast et kes sedda on selle kontrati peale kirjutanud . 
7 ) Mart Kask räkis et Härra on issi temmale lubba annud kohta minna otsima ja on temma keigest 4 pääwa ärra käinud agga rohkemb pääwi ei olle temma kullutanud mis keik Mõisa sullased tunnistada wõiwad . 
Mõisa sullane Jaan Kull tunnistas et Mart Kask on kaks korda käinud asset otsimas agga mitto pääwa temmal selle peale ärra kullunud ei temma teine kord Waiwarras ja teine kord Kaiawerres . 
Mõisa sullane Mart Remmlgas tunnistas et Kubjas on kaks korda ommale asset otsimas käinud agga mitto pääwa temma selle peale ärra kullutanud ei wõi temma teada . 
8 ) Räkis Mart Kask et temmale Härra issi lubba annud enne Jürri pääwa ärra minna agga kui Härra neid kinki ei tahha siis temma wõib neid ärra maksta . 
9 ) Wiimaks räkis Mart Kask et temma ei olle need rukkid mitte ilma Härra lubbada tonud , ja on temma essimenne kord 2 kulli tonud ning nende eest rahha ärra maksnud kuhhu rechnungi kõrtsmik ka patenti rahha teine kord on temma 1 Rulli jahhu rechnungi peale tonud ja ei olle temma rohkemb Nennasilt tonud . 
Jaan Kull tunnistas et nemmad on kewwade aggu ja on siis Mart Kask räkinud et temma on jahhu toonud ommale ja sedda wiisi Härraga tassa sanud agga kas Härra wõi omma lubbaga ei tea temma , ja ei olle ka Mart Kask sest räkinud . 
10 ) Ka tunnistas Mart Kask et temmal nenda paljo rahha palka Härra käest weel saada on 6 Rubl 75 Cop ja poja palka 2.50 Summa 9 Rubl 25 Cop Mõistus Et Mart Kask ennast tunnistuste peale toetab ja nimmelt punkt 6 A Wallitseja Waimann ja Kõnno Kõrtsmik Stahl sest asjast peab teadma , ning nenda sammoti Härra Kymenthal ennast punkt 9. 
Kõrtsmikku Maddis Metsa peale toetab siis ei wõi se assi mitte tänna mõistetud saada enne kui need tunnistussed ülle kuulatud saawad Maddis Tamm XXX Josep Reisenpuk XXX Josep Kallaus XXX 

</sisu>
</protokoll>
