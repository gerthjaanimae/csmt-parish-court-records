<protokoll>
<head>
<vald>idamurre</vald>
<aeg>xx.xx.1876</aeg>
</head>
<sisu>
Kolkja küla majaperemees podrattik Peter Jegorow Below tulli kohtu ette ja kaebas , et minwa talwel läinud tema kahe töise Kolkja poistega Peter Fedorow Baranowiga ja Ignat Kuprinowiga Kasepää külla , kuss uulitsa pääl suur hulk noori Kasepää küla mehi koos olnud , kess omas keskes kõnelnud , et waija neid kolm Kolkja küla poisi õijeti peksa , nemad läinud siis hirmuga Kasepää küla maja-peremehe Jefim Kalinowi majasse pakku , peremees Jefim Kalinow ei oli isi kodus olnud , küsinud naese käst 1 glass wett , mis kaa saanud , natukese aja järepääle selle tulnud peremees Jefim Kalinow kodu ja hakkanud teda wälja ajama ja peksma wälja annud Kasenpää küla mees Sawei Makarjow mitu head matsu ja jooksnud suur hulk Kasenpää küla noori mehi kokku ja peksnud tema kerre häbemata moodi täis . 
Kasepää küla-majaperemees Jefim Kalinow , ettekutsutud , ütles : Peter Jegorow Below tantsinud tema majas , kui tema tuppa astunud , tema keelanud , Peter Belowi , ei ole kuulanud , keelanud jälle , Peter Below löönud temale wasta nägu , kelle pääle tema siis ka löönud Peter Below pannud ära jooksma , tema hüüdnud Sawei Makarjowi wõtta teda kinni , Sawei Makarjow hoidnud Peter Belowi kinni , lasknud jälle lahti ja läinud Peter Below Kasepää kõrtsi . 
Majaperemees Sawei Makarjow ütles : kui Peter Below hakanud Jefim Kalinowi majast wäljajooksma , hõikanud Jefim Kalinow wõtta teda kinni , tema hoidnud Peter Belowi natuke kinni , lasknud jälle lahti ja läinud Peter Below Kasepää kõrtsi , aga tema ei ole teda mitte löönud . 
Majaperemehe poeg Peter Fedorow Baranow Kolkjast , tunnistas , et kui tema Peter Below ja Ignati Kuprinow Kasepääle saanud , kuss suur hulk noori mehi tee pääl olnud , kess rääkiinud , et waja Kolkja poistele anda , nemad läinud kolmekeste seda kuuldes Jefim Kornilowi majasse pakku , kuhu peremees Jefim Kornilow pärast poole tulnud ja hakkanud Peter Belowi wäljaajama , kui Peter Below wälja saanud , löönud Sawei Makarjow Peter Belowi ja selle pääle tulnud suur hulk töisi Kasenpää küla- noori mehi ja hakkanud Peter Belowi peksma . 
Ignati Kuprinow ei ole täna kohtu ette tulnud . 
Peter Jegorow Below andis üles , et teda olla peksnud weel Kasepää küla majaperemeeste pojad : Kondrati Iwanow , Kusma Kononow , Demit Semjonow , Peter Semjonow , Miha Kitow , Iwan Bogdanow , Fedor Masohin , Ignati Savjolow , Jakow Timofejew ja Mihaila Grigorjew . 
Selle päile saiwad ettekutsutud : Kondrati Iwanow , kess ütles : ei ole peksnud , ei kätt külge pannud . 
Kosma Konorow , kes ütles : ei ole peksnud , näinud , aga , et Peter Jegorow Below löönud uulitsa pääl Jefim Kalinowid . 
Demit Semjonow , kes ütles : tema ei tea midagi , ei ole selle ajal kodugi olnud . 
Peter Semjonow , kess ütles : tema ei ole peksnud , ega ei tea midagi . 
Mihei Kitow , kess ütles : ei ole peksnud . 
Iwan Bogdanow , kes ütles : tema ei ole midagi näinud . 
Fedor Masohin , kess ütles : tema ei ole kodagi olnud , ei tea sest tülist mitte midagi . 
Ignati Saweljow , kes ütles : ei ole peksnud . 
Jakow Timofejew , kess ütles : ei ole peksnud . 
Mihaila Grigorjew , kess ütles : tema ei tea midagi sellest peksmisest , ei ole midagi näinud . 
Peter Jegorow Below ütles selle pääle , et Kolkja küla maja peremehe poeg Makei Iwanow olla kaa näinud , kuidas tema peksa saanud ja on Kusma Kononowi pääle selle peksmise Kolkja kõrtsis rääkinud , et tema , Fedor Masohin ja Ignati Saweljow olla Peter Jegorow Belowi peksnud miss Pawel Petrow Soherbakow , Nikitor Makarjew ja kõrtsimees Josep Wiira päält kuulnud . 
Majaperemehe poeg Makarow Iwanow Kolkjalt , ettekutsutud , tunnistas : tema näinud , et Kasepää kõrtsi juures jooksnud Sawei Makarjow ja Jefim Kalinow Peter Jegorow Belowi järele , suur hulk Kasepää noori mehi seisnud sääl , keda tema ei ole tunnud ja selle hulgast wisatudkeppidega Peter Jegorow Belowi poole ja hunnikus läinud kõik tema kallale , Peter Below saanud peksta ja kisendanud , tema aga ei tea kedagi nimetada , kes need lööjad olnud , pannud hirmuga , et ehk isi kaa saab peksa , kodu poole plagama . 
Kusma Komorow , weel ettekutsutud , ütles : tema ei ole Kolkja kõrtsis ialgi seda rääkinud , et tema ehk mõni muud Peter Belowi olla peksnud , Lahtine mees Pawel Petrow Saherbakow , Kolkjast , ettekutsutud , tunnistas : tema olla päält kuulnud , kuidas Kusma Komorow Kolkja kõrtsis olla öölnud : ma tean küll , kes Peter Belowi peksjad oliwad , Fedor Maschiw oli ja Ignati Saweljow ja mina isi andsin ka mõnikord . 
Nikitor Makarjow ja Josep Wiira ei olnud täna kohtu ette tulnud . 
Peter Jegorow Below andis weel ütluse , et Kasepää-majaperemees Iwan Fedorow tõmbanud teda kõrtsist wälja ja peksnud teda kaa . 
Iwan Fedorow ettekutsutud , salgas seda . 
Otsus : tunnistajad , kess täna siin ei ole olnud , tulewa-kord ettekutsuda . 
- Kohtumees A Saul Kohtumees M Kook Kohtumees Adam Kalew xxx 

</sisu>
</protokoll>
