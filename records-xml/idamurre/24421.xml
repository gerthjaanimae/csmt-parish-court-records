<protokoll>
<head>
<vald>idamurre</vald>
<aeg>xx.xx.1872</aeg>
</head>
<sisu>
Jaan Pärn sai ette kutsutud ning temma käest küssitud mikspärrast temma ei olle sedda Peterburgi wilja rahha ärra maksnud 54 karniz rukkitsad rukkide eest 8 Rubla 10 Cop Jaan Pärn räkis et temma ei olle neid rukkid wõtnud wait temma issa kes se kord perremees olnud ja kui sullane Majas teeninud ja ei tahha temma selle pärrast sedda wolga maksta wait temma wannemb Wend Tomas kellele issa Maja jänud . 
Tomas Pärn räkis et temma kui issa ärra surnud siis on kohhus issa warrantusse keigile pärrijatelle ärra jagganud mis temma piddanud teistele wälja maksma ja on siis temma peale selle weel issa wõlga mis temma omma tallu peale olli wõtnud 6 Schetwerikud rukkid ja 7 Rubla 20 Cop maksnud ning ei tahha temma selle parrast sedda wilja mis Jaani tallu ja nimme peale wõetud maksta . 
Mõistus . 
Et se ostetud wilja rahha selle jau teggemisse ajal olli hopis wälja jänud , ning nende issa omma tallu peale 7 Rubla 20 Cp . 
ja Jaani tallu peale 8 Rubla 10 Coppiku eest olli wõtnud mis Summa 15 Rubla 30 Cop . 
wälja teeb ja et nende kahhe pojale Tomas ja Jaan Pärnale issast tallo assemed on jänud siis mõistab Koggokonnakohhus et Tomas Pärn omma issa tallu asse keige kõrwaliste hoonetega jänud siis maksab Tomas Pern sest wõllast kaks jäggu se on 10 Rubla 20 Cop ja et Jaan Pärn teise tallu asseme sanud kellel agga üksi ellu maja olli siis maksab se üks jaggu se on 5 Rubla 10 Cop omma issa wolga ja ei olle teistel pärrijatel selle wõlla juures ühtegi maksta . 
Se tunnistus sai selle sädusse põhja peal §§ 772 ja 773 kuulutud nende Kohtokaijatelle se säduse Appellation lubbatud . 
Tomas Pärn pallus Protokolli wälja suurema kohto minna mis temmale ka nenda lubbatud sai ja temmale teada antud mis temmal sädusse järrel tarwis tähhele panna Jaan Pärn pallus ommale kahheksa pääwa aega anda järrele mõttelda . 
Maddis Tamm XXX Josep Reisenpuk XXX Adam Ninepu XXX 

</sisu>
</protokoll>
