<protokoll>
<head>
<vald>idamurre</vald>
<aeg>xx.xx.1872</aeg>
</head>
<sisu>
Soldati Naine Marri Oun astus ette ja pallus Koggokonnakohhut et temma tahhab Karel Mäe käest abbi lapse toitmisseks mis temmal kahhe Aasta eest olli eksitusse teel sündinud Karel Mäggiga sest et temma mees Juhhan Aun tedda ennamb omma juure ei wõtta Karel Mäggi astus ette ja tunnistas et temma ei olle üksi päinis Marri Ouna juures käinud wait Jakob Pärn ja Tomas Kukk kedda temma Marri Ouna juurest leidnud on ka seal olnud ja käinud Jakob Pern astus ette ja räkis et se kaeptus mis Karel Mäggi temma wasto tõstnud hopis walle on ja ei olle temma ilmaski Marri Auna juures käinud ei ka Karel Mäggi tedda sealt leidnud . 
ja ei wõi ka keski sedda temma peale tunnistada . 
Tomas Kukk astus ette ja räkis et se üks häbbematta walle on Karel Mäggi poolest mis se temma peale tehnud ja et Karel Mäggi ei wõi ühtegi tunnistust selle peale ette tua et keski tedda Marri Ouna juures leidnud , ja ei olle temma selle teutusega rahhul . 
Mõistus . 
Et Koggokonnakohhus sest asjast selgest otsust saab et need innimessed mis Karel Mäggi abbiks üllese annud et Jakob Pärn ja Tomas Kukk ka Marri Ouna juures käinud , walle on , sest et Karel Mäggi sedda jo teadis et Marri Oun temmaga käima olli ja olleks siis neid kinni wõtnud seal ommale abbiks on siis Koggokonnakohhus mõistnud , et Karel Mäggi sedda teggu terwe mõistusega tehnud ja teadis et Marri Aun teise mehhe Naine olli peab temma selle pärrast selle lapsele pool toidust andma igga Aasta 7 Rubl . 
kunni 10 Aastast sadik Marri Aun agga kannab pool süid sest et temma mehhe naine olli ja ennast petta laskis . 
Se mõistus sai selle sädusse põhja peal §§ 772 ja 773 kuulutud ning nende Kohtokäijatelle need sädusse järrel Appellation lubbatud . 
Karel Mäggi räkis et temma selle kohto mõistusega rahhul ei olle ja pallus Protokolli wälja suurema kohto minna . 
Marri Oun pallus ka Protokolli wälja suurema kohto minna sest et temma nenda wähhe abbiga mis mõisteti ei woi rahhul olla Need lubbatud Appellationid said sel 4 Märzil Karel Mäggile N 68 ja Marri Ounale N 69 all wälja antud Maddis Tamm XXX Josep Reisenpuk XXX Josep Kallaus XXX 

</sisu>
</protokoll>
