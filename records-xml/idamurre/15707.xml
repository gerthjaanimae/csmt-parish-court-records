<protokoll>
<head>
<vald>idamurre</vald>
<aeg>xx.xx.1877</aeg>
</head>
<sisu>
Leonti Siderowi kaebuse asjas wasta Iwan Kirikow peksmise pärast saiwad ettekutsutud : 1 ) Iwan Astawjew , majaperemees Allatskiwwi-Kallasteld , kess ütles : tema purjus olnud ja olla maganud , ei ole kuulnud tülist , küll tema naene Awdotja Sergejewna teab . 
2 ) majaperenaene Awdotja Sergejewna , ettekutsutud , ütles Iwan Kirillow ütelnud Leonti Siderowile meil täna pulmad on ja sino tütar saab täna ööse ära wiitud , kelle pääle Leonti Siderow ütelnud : ega mina oma tüttart ühe püügi mehhele ei anna , Iwan Kirillow wastanud : kui sinu tüttar peaks minu wend endale saama siis mina ajan niisugust prohwast wälja , kui nüüd Awdotja Sergejewna näinud , et tüli Iwan Kirillow tahtnud teha ütelnud tema oma wenna Iwan Sergejewile : wiska seda Iwan Kirillowi õige wälja , mis kaa Iwan Sergejew teinud ja läinud Leonti Sidorow Iwan Sergejewile appi , kelle pääle Iwan Kirillow kohe kääga hakkanud Leonti Siderowi karwu kinni . 
3 ) Iwan Sergejew , majaperemees Kökköra-Kallasteld ütles just sedasama , mis tema sõsar Awdotja Sergejewa rääkis . 
4 ) Dmitri Lodkin , majaperemees Allatskiwwi , Kallasteld ütles : tema muud ei ole näinud , kui Iwan Kirillow tulnud Iwan Astawjowi majast wälja , olnud Iwan Kirillowi särk katki ja paled werised ja kui Iwan Kirillow Jegor Kondratjewi majast tulnud wo küsima , tulnud Leonti Siderow ja Iwan Sergejew ka senna ja tahtnud tüli teha , tema ( Dmitri Lodkin ) ja Iwan Arhipow hoidnud neid üksteisest eemal , aga Iwan Kirillow wõtnud Leonti Siderowi kawust kinni , tõmbanud teda maha ja olnud isi kaa maas . 
5 ) Iwan Arhilow , majaperemehe poeg Allatskiwwi-Kallasteld ütles sedamaid , mis Dmitri Lodkin tunnistas . 
6 ) Mihkel Ossip , Kökkora pääkohtumees ütles : hommiku tulnud Iwan Kirillow tema juure ja näitanud oma werist nägu ja katkist särki ja ütelnud , et Leonti Siderow olla teda peksnud . 
7 ) Kustra Reinomägi , majaperemehe poeg Allatskiwwi- Kallasteld , ütles : tema muud ei ole näinud , et Iwan Kirillow nägu olnud werine ja särk katki . 
- 8 ) Iwan Petrow , Kökkora-Kallaste sodnik ütles : tema olla wäga joobnud olnud , ei mäleta muud , kui näinud , et Leonti Siderow istunud Jegor Kondratjewi maja treppi pääl . 
Leonti Siderow nõuab 50 rubla walu-raha ja Iwan Kirillow nõuab 100 rubla walu raha . 
Iwan Kirillow , kui tüli alustaja maksab 5 rubla walu raha Leonti Siderowile ja istub 48 tundi kinni . 
See otsus sai neile F . S . D §§ 772 ja 773 põhja järele ettekuulutud , kelle otsusega ei Leonti Siderow ei kaa Iwan Kirillow rahu ei olnud ja neile mõlemattele sääduslikud appellatsiooni lehed kätte anti . 
Pääkohtu mees J Kook Kohtumees M Erm xxx Kohtumees A Pärn 

</sisu>
</protokoll>
