<protokoll>
<head>
<vald>idamurre</vald>
<aeg>xx.xx.1871</aeg>
</head>
<sisu>
Kohtomees Josep Reisenpuk andis Wallawallitsussele se teados , et Piilsi küllas ühhel Tüdrukul nimmega Liiso Kiwwi laps olnud , mis agga kaddunud ja kuskilt tedda leida ei olle , ja et se assi nüid kue näddala pärrast wälja tulnud . 
Wallawallitsusse kässu peale , sai se assi nendakohhe Koggokonnakohtu juures ette woetud , ja se tüdruk Liiso Kiwwi ette kutsutud , ning temma käest küssitud , kuhhu temma se laps pannud . 
Liiso Kiwwi räkis , et temma jo minnewa Mihkli kuul ükskord Maddis Paasiga kokku ellanud . 
ning temma sest käima peale sanud . 
ning ei olle temma sest ennemalt arru sanud kui ühhel öesil enne Jürripääwa kaks näddalad temma õue lähnud juhtunud temmale se hädda peale , ja olnud temmal haggerikku all laps , et se agga ühtegi healt ei olle tehnud , ja temmal külm olnud , lähnud temma tuppa sojendama , ja kui temma taggasi lähnud , ei olle se ennamb seal olnud , ja ei tea temma , kas se koertest wai siggadest ärra wedud sanud . 
Maddis Paas tunnistas et temma küll selle tüdruku jures käinud minnewa Aasta enne Mihklipääwa kaks näddalad , ja siis agga keigest üks kord kurja töed tehnud , ja ei olle peale selle Liiso Kiwwi temmale ütelnud et temma käima peal on . 
Moistus Et Koggokonnakohhus selle asja ülle ühtegi moistust ei woi tehha , saab se assi säduse järrel ühhe Keiserlikku Tartu Maakohtu kätte sadetud suurema kohtu otsuseks Maddis Tamm XXX Josep Reisenpuk XXX Josep Kallaus XXX 

</sisu>
</protokoll>
