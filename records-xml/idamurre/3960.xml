<protokoll>
<head>
<vald>idamurre</vald>
<aeg>xx.xx.1861</aeg>
</head>
<sisu>
Pea mees Adam Puck XXX Kohtomees Tiit Reinkubjas XXX Kohtomees Rein Puck XXX Kiwwijerwe moisa wallitsus kaebas koggokonna kohto ette , et Kiwwijerwe walla mehhed Juhhan Etti , Juhan Blauwet , Juhan Palm ja Jakob Täht , Sotagga kõrtsi jures on purjetanud , ja pärrast taplema läinud ja üks teist seal peksnud . 
Kutsusti need mehhed ette , ja kulati , missuggune nende hulgast tulli allustaja olnud . 
Tunnistas siis Jakob Täht , et Juhan Etti kõige essiti tulli on teinud , ja on Juhan Palmi kõrtsi jurest ni kaua kui podi jure taggast lukkanud , wõi lönud . 
Seal on siis Juhan Palm wasto akkanud , ja üttelnud , mis sa minnust lopid , ja on selle Juhan Etti sinna mahha wiskanud . 
Selle peale on Juhan Blauwet labbida wõtnud ja Juhan Palmi lönud , möda pead . 
Siis on Juhan Palm ka Juhan Blauwetid lönud Sedda tunnistab Jakob Täht , et se nenda õige on . 
Moistus : Koggokonna kohhus mõistis selle peale et se tulli allustaja Juhan Etti 25 witsa löki peab sama , ja Juhan Palm ka 25 witsa löki saab , ja Juhan Blauwet maksab 2 Rubla 50 Cop trahvi et ta kohtomees on , sest temma olleks peddanud tülli waikistama , ja mitte isse hulga minnema taplema . 
Kirjutaja C F Mandel ( allkiri ) 

</sisu>
</protokoll>
