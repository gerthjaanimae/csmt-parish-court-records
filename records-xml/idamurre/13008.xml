<protokoll>
<head>
<vald>idamurre</vald>
<aeg>xx.xx.1876</aeg>
</head>
<sisu>
Tulli ette Allatskiwwi-mõisametsaülewaataja Gross kui mõisawalitsuse nimel wollmahti läbi ja kaebas , et Nina küla sepp Karel Käär olla ilmalubata mõisa-kolonist Karel Alla heinamaa päält 1 / 6 wakumaad heina niitnud ja see hein omale kodu wiinud , nõuab , et sepp Karel Käär maksab tagasi saadu heinu ja istub 3 pääwa kinni . 
- Sepp Karel Käär , ettekutsutud , ütles , tema tahtnud linna sõita , ei ole omal heinu olnud , mis wankre sisse oleks pannud , linna-reisi pääle , küsinud Johannes Rääbise käest , kas wõid oma heinamaa päält mulle natuke rohtu laska wõtta , mis linna reisi pääle kaasa wõtan , Johannes Rääbis lubanud ja juhatanud oma heinamaa pääle , et wõib säält niita , sepp aga niitnud kogemata Karel Alla heinamaa päält 3st kohast , 1 sületäie , arwata 1 lesika . 
- Mõisakolonist Johannes Rääbis , ettekutsutud , ütles : tema ei ole Karel Käärile mitte lubanud oma heinamaa päält rohtu niita , wait Karel Kääril olnud hobune wankri ees ja wikkad wankri pääl ja küsinud tema käest , kuss on Nõme Märti heinamaa ja kui sinna heinamaal , tema siis öölnud , Nõme Märti heinamaa on sääl ja minno on sääl , aga ei ole lubanud , ei tohi ja kaa mitte lubata , sest see on mõisa maa ja ilma mõisa lubata , ei wõi keegi kolonist ühe teise heina ära anda . 
- Sepp Karel Käär ütles selee pääle , et Põder olla seda poolt kuulnud , et Johannes Rääbis teisele oma heinamaa päält lubanud rohtu niita . 
Otsus : Põder toine kord kohtu ette kutsuda . 
- A.Saul M.Kook A. Kalew 

</sisu>
</protokoll>
