<protokoll>
<head>
<vald>idamurre</vald>
<aeg>xx.xx.1905</aeg>
</head>
<sisu>
Tuli ette Avinorme Walla inimene Karel Laurison Jaani poeg Adraku külast ja palus Wallakohut et tema tahab oma liikuwa ja liikumatta wara pärast testamenti teha et kellele tema varantus peale tema surma pärida jäeb , sest et tema hadalise terwisega on . 
ja temale surm noorespõlves tulla voib ja on tema tahtmine järgmisel viisil Keik varantus mis Jumal mulle annud olen mina oma töö ja waevaga teninud ja ei ole selles külles ei midagi paritud varantust , oma kaddunud isa Jaan Laurisoni poolkrunti õigust olen mina oma sõsara Mari Hantseli käest 325 rubla eest ostnud ja kedda mina olen Avinorme walla inimese Josep Taberlandi Jaani poja kätte renti peale annud ja kes on minule igga Aasta rentid ausaste ära maksnud ; selle pärast luban mina kui mina peaksin ära surema oma pool krunti Josep Taberlandile ja tema lastele igaveseks pärantuseks selle tingimisega et Josep Taberland peab selle krunti ette kuussadda rubla maksma . 
Kolmekümne Aasta joksul igga Aasta kakskümmend ( 20 ) rubla ja peab se raha igga Aasta heategevase otstarbeks ära prugitud saama , kus tarwis kirikuehituse peale ja jault waestele antud saama ; nenda kaua agga kui minu võerasema Ann Laurison elab , saab se krunt peale minu Ema surma ja minu surma Josep Taberlandi omanduseks Minul on ka võlgasid saada : kaks sadda rubla üle on Wallakohtu protokollid , Mart Halliku käest 100 rubla ja Jaan Habakukke käest 100 Rubla , Josep Taberlandi käes on kuwesadda rubla peale võlavekslid mis tulewad sisse nõuda ja Josep Taberlandi käes on kakssadda rubla ülepea keik on ükstuhat rubla võlgasid saada ; Kui mina peaksin ärasurema nüid noores põlves , siis peab minu haua peale raudrist panema ja raudaed ümber teha laskma . 
ja keik need kulud minu rahast votma , peale selle peab minu rahaga Awinorme Kirikuse üks suur kroon lühter ostetud saama igaveseks mälestuseks . 
üle jänud raha peab Avinorme Kiriku seespoolt ehituseks prugitud saama ja waeste heaks wiiskümmend ( 50 ) rubla välja jaggatud saama . 
Oma sugulaistele ei luba mina ei mingid jaggu omast varantusest . 
sest et need ei ole minule ei midagi annud vait mind ennemalt litsuda püidnud kus voimalik olnud , selle pärast ei ole nendel ka minu käest ei midagi saada . 
ja palun mina keiki kohtusid ja kohtu ametnikkusid sedda minu testamenti selle jou sees piddada kedda minna olen oma terve meele moistuse juures ja parema suddametundmise juures tehnud selle jou sees piddada kudawisi mina olen seadnud et se muutmatta jäeb ja et mina kirjutada ei moista selle parast olen mina Avinorme Walla ja Wadi küla talu peremeest Tomas Kiike Andrese poega minu eest oma nime selle testamentile alla kirjutada Toomas Kiik ( Allkiri ) Otsus Et Karel Laurison Jaani poeg on kohut palunud tema testamenti kohtu Akti ramatuse üleskerjutada et kellele tema oma järel jadawad liikumatta ja raha varantud peale tema surma pärida lubab siis on Wallakohus tema palvet täitnud ja tema testament kohtu aktiramatuse üles kirjutanud mis peale tema surma saab kuulutud ja saab kohtu poolest toeks tunnistud et Karel Laurison on sedda testamenti terve meelemoistuse ja terwise juures tehnud ja et tema palve peale on Awinorme Walla ja Waddi küla taluperemees Tomas Kiik Andrese poeg oma neme Karel Laurisoni testamentile allakirjutanud M Adamson ( Allkiri ) J Kiik ( Allkiri ) A Welt ( Allkiri ) Kirjutaja Schulbach ( Allkiri ) 

</sisu>
</protokoll>
