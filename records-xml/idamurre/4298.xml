<protokoll>
<head>
<vald>idamurre</vald>
<aeg>xx.xx.1879</aeg>
</head>
<sisu>
Wassilissa Dmitriewa / : eestkostja Jakob Põltsamaa / kaebab Iwan Jegorow Kurnossow , Iwan Jegorow Persitzki ja Iwan Stepanow Kurillow peale , tulnuwad ööse ja tahtnuwad temma maeasse tulla temma polle agga lasnud , mis peale temma sotniku järrele saatnud . 
Iwan Jegorow Persitzki kostab , et se olla õige , agga naene kutsunud neid õhtu kel 8. omma juure , ja nemmad lähnud , kopputanud ukse tagga , naene kutsunud akna alla räkinud nendega , polle agga sisse lasnud , ja on sotniku järrele saatnud . 
Nemmad käia tihti seal maeas purjetamas ja teed purjetama . 
Nisamma kostab Iwan Jegorow Kurnossow , ja ütleb , et Iwan Jegorow Persitzki olla tedda sinna kutsunud , olla ka ennemalt seal käinud teed joomas ja purjutamas . 
Iwan Stepanow Kurillow / : eestkostja Stepan Jakowlew Sõitschikow ütleb , et Iwan Jegorow Persitzki olla tedda ühes kutsunud ja temma lähnud sellepeale ühhes . 
Külla sotnik Maksim Wasiljew Kräsõchin tunnistab , et kui temma sinna lähnud olnud kello 1 / 2 12 aega ja sõimanud 2. meest läbbi aknat naest tuppa , litseks , ja sõimanud sõssara tüttart ka litseks . 
ja nõudnud naese käest himmo täitmist . 
Kohhus mõistis : Iwan Jegorow Persitzki , Iwan Jegorow Kurnossow ja Iwan Stepanow Kurillow saawad iggaüks öösese ümberhulkumise ja maeasse tükkimise eest 15. witsalöökiga karristud , sest et türmus rumi ei olle , kirjutaja ei olle ses nõus , sest et ihhonuhtlus ülleültse ärra on keelatud . 
/ : Sesinnane koggukonna kohtu otsus sai kohtukäijatele 1860. a. wäljaantud Tallorahwa seaduse ramato §§ N2 ja N3 juhhatusel kulutud : / 

</sisu>
</protokoll>
