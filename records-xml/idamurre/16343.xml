<protokoll>
<head>
<vald>idamurre</vald>
<aeg>xx.xx.1906</aeg>
</head>
<sisu>
Tuli ette Awinurme walla ja köweriku küla taluperemees Andres Oja Jaani poeg ja palus wallakohut , et tema tahab oma liikumata wara pärast testamenti teha , et kudawiisi tema lapsed peale tema surma tema wara päriwad nõnda et kohut käima ei hakka ja on tema tahtmine järgmisel wiisil : 1 ) Minu kõige wanem poeg Joosep Oja ja minu kolmas poeg August Oja päriwad minu Wälja talu krundi mis Awinurme wallas ja Kõweriku külas N 230 ja 27 13 / 100 dessa tiini suur kahepeale pooliti , see wana wene maja , kus ma praegust oma poegadega elan pärib minu wanem poeg Joosep ja kaks aita ja hobuse tall , rehe tuba ja rehe alust pruugivad mõlemad pojad rehepeksmise tarwis pooliti ja nenda samuti ka loomade lauta pooliti ja saab Augustile wana wilja ait , August ehitab omale rehemaja otsa elu kambri ja saavad palgid talu metsast wõetud , ja peab Josep oma wenna Augustile aitama elukambri üles ehitada , kui Joosep ei taha aidata ehitada , siis peab tema Augustile ükssada rubla ehituse raha maksma . 
Karjamaad pruugivad mõlemad ühes . 
2 ) Minu keskmine poeg Jaan Oja ei päri minu liikuwast warandusest ega liikumata warandusest jagu , sest et tema on minust ära lahkudes oma jagu liikuwat warandust kätte saanud , kui temal peaks aga maja aset tarwis olema maja ehitamiseks siis peawad tema wennad Joosep ja August temale maja aseme andma pool wakkamaad suur Pärniku silla otsa metsmaa peale . 
3 ) Minu liikuwat warandust mis peale minu surma pärida jääb , päriwad minu poeg August ja minu abielunaine Kai Oja kui tema peale mind elab pooliti , kui aga minu naine Kai ennem mind ära sureb siis pärib poeg August Oja üksipäinis kõik minu liikuwa waranduse , ja ei ole teistel pärijatel Joosep Jaanil ja tütar Anna Mägil sellest warandusest ei ühtegi jagu saada sest et nemad minust ära lahkudes oma jaud on kätte saanud , ja peawad minu pojad Joosep ja August oma ema Kai Ojat kuni tema surmani auusaste toitma ja katma üheskoos . 
Wiimaks palun mina kõiki kohtusid ja kohtu ametnikusid seda minu testamenti mida mina olen oma parema südame tundmise ja teadmise järele teinud selle jõuu sees pidada kudawiisi mina olen seadnud et see muutmatuks jääb , ja et mina kirjutada ei mõista olen mina selle wallast inimest August Waher Tooma poega palunud minu eest selle testamendile allakirjutada August Waher ( Allkiri ) Otsus : Wallakohus on Andres Oja palwet tähele pannud ja tema suusõnaline testament tema liikuva ja liikumata wara pärimise pärast tänasel päewal kohtu akti raamatuse üleskirjutanud ja saab seda peale Andres Oja surma tema pärijatele teada antud ja saab kohtu poolest töeks tunnistud et Andres Oja palwe peale kes kirjutada ei mõista on tema eest allakirjutanud testamendile August Waher . 
Kohtu Eesistuja M. Adamson ( Allkiri ) Kohtu liikmed J Kiik ( Allkiri ) M Reisenpuk ( Allkiri ) Kirjutaja Tõldsepp ( Allkiri ) 

</sisu>
</protokoll>
