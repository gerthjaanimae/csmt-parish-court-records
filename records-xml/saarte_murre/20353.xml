<protokoll>
<head>
<vald>saarte murre</vald>
<aeg>xx.xx.1889</aeg>
</head>
<sisu>
Kassari walla , Kassari küla taluperemeeste nõu kõgu heitmine ja kaup walla majade ehituste üle . 
Seatud päewal tuliwad Kassari küla peremehed kokku nõu pidama walla majade ehituse pärast . 
Et nüüd pere talu kohad mitte waldas enam ühe suurused ei ole , siis hakkasiwad need peremehed nurisema kellel wäiksed talu maad on , et nad walla majade ehituste juure on seia maale niisamma palju tööd teinud kui need peremehed kellel suured talu kohad käes on , kuna majade ehitus peaks maade suuruse järele tehtud saama . 
Suurde talu kohtade peremehed jälle rääkisid et wähe maade taluperemeestel niisamma suured majad on kui nendel , kuidas peawad nemad siis teisi teenima . 
Muud maksud lubasiwad suure koha talu peremed küll maade järele maksta , aga mitte walla talu majade juure enam tööd teha . 
Nüüd leppisiwad suuremaa ja wäikese maa talu peremehed nõnda kokku : Walla majade juure saab nüüd edespidi õlgi katuseks maade suuruse järele makstud ja nimelt põllu wakamaa pealt , kellel enam põldu on see maksab siis ka enam õlgi sest et põld õled kaswatab . 
Töö peeti nõuks edespidi ikka ühe paljus walla majade juure teha ja ka palgid ikka majade ehituseks metsast ühe paljus ära tuua , sest et wäikse maa talu peremehed ka ikka nii suuri majassi tahawad ka . 
( Edes ) Siin eespool nimetud kaup jäeb siis üheks aastaks täieste makswaks . 
Kinnitawad alla : Wäikse talu koha peremehed : Juhan Lembra + + + , Andrus Surwäraw + + + , Mihkel Erik + + + Suure koha peremehed : 1. 
Juhan Kerner + + + 2. 
Prido Kerner + + + 3. 
Willem Norgan + + + Talitaja Alhoff 

</sisu>
</protokoll>
