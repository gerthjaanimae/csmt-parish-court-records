<protokoll>
<head>
<vald>saarte murre</vald>
<aeg>xx.xx.1878</aeg>
</head>
<sisu>
Koos olid Talitaja : P. Naaber , abimehed : S. Läck ja W. Kutser kohtupääwa pidamas . 
Sel 19m Mayl , löuna kel 12 1 / 2 ajal , kui Maamöötja hera siin Kerdel maad möötes Kerde möisa põllu ajani jõudis , ja tema pois Tõnnu Räggastik seal põllu aja äeres seiswa umbaedas ühe wee loigust läbi läinud , on ta seal wee sees oma jalge ees midagi tunnud olewad . 
Ta kutsunud Maamöötja hera ka senna juure ja wötnud sealt wee seest wälja 7 tükki walatud pliiti ust . 
Maamöötja hera käsu peale saanud naad jälle senna loiku tagasi pandud , kuni wabriku walitsus senna kutstud saanud , kes neid jälle wälja wötnud , ja tunistanud , et need siin Kerde raua wabrikus tehtud ( walatud ) on sanud ja töi neid sealt ära . 
Et Talitaja P. Naaber wabrikus kuulnud , et Peter Takking talwe ühel öhtul kel 8 ajal Peter Karjama seal umbaedas on näinud , kutsus ta P. Takking oma juure ja küsis : Kas se tössi on ? 
Peter Takking tunistanud , et ta P. Karjama üks õhto kel 8 ajal kojo minnes seal on näinud . 
Sai Talitaja P. Naaber seda wabr . 
walitsusele ette pannud , siis läks tema wabr . 
walitsuse käsi peal , oma abimeeste ja Peter Takkinaga Peter Karjama majase seda asja tema käest järel kuulama . 
Essite salganud kül Peter Karjama ära , et tema neist ühtegi ei tea . 
Saand naad Peter Takkinaga suud suud wastu pandud , siis tunistanud ta warsi üles , et ta neid siit wabriku rauamagasinist on warastanud ja senna wiinud . 
Siis sai Peter Karjama sedamaid wangi pandud , et teisel päwal teda kohtu ette kutsuda . 
Peter Karjama astus kohtu ette ja tunnistas , et tema talwel , pärast Jõulu , üks ööse kel 1 wõi 2 ajal Mäekõrtsust ainu üksi joobnud peaga kojo poole tulnud . 
Saand ta wabriku raua-magasini juure jõudnud , tulnud temal se mõtte : Ehk saaks siit ka midagi kätte , mis wõiks ära müa , et napsu raha saaks . 
Selle mõtte peal on tema keskmist hakkent katsund ja tunnud , et selle alumised haagid lahti olnud . 
Ja töstnud teda nattuke üles ja pealmised haagid tulnud ka lahti , et ta hakna eest ära saanud wõtta . 
Siis läinud ta sisse , töstnud sealt need 7 pliiti ust wälja , pannud hakna jälle ette , ja ühe pilpa pistnud ta wahele , et ta maha ei kukunud , ja kannud need 7 ust keige essite Kasselaidu punase maja taha . 
Sealt warsi jälle Kasselaju weikese trummi alla . 
Teisel õhtul kel 8 ajal ( woi nattuke warrem ) räiunud ta seal umbaedas jäe sisse augu walmis ja kolmandal ööl kel 12 ajal talunud ta naad kottiga senna ja pistnud august jäe alla . 
Kaks reisi on ta neid kottiga wiinud . 
Peter Karjama tunistab , et ta neid sepärast ni kauaks senna jätnud , et pole neid julgenud kellegile kaubelda . 
Peter Karjama tunistab ka , et tall seal juures kedagi nõu - ega abimmest pole olnud . 
Ja kui Peter Takking teda seal näinud , siis on ta watamas käinud , kas naad weel alles on . 
Et se nüüd üks suur wargus , ja need uksed wabr . 
wal . 
ütlemise järel 15 Rub . 
höb . 
waart on ja P. Karjama selle warguse jures ka ühtlasi maja lõhkuja on , saab se asi auliku Läänema Hakenrichtri kohtule ette pandud . 
Et muud toimetust pole olnud , sai kohtupääw löpetud . 

</sisu>
</protokoll>
