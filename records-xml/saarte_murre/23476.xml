<protokoll>
<head>
<vald>saarte murre</vald>
<aeg>xx.xx.1873</aeg>
</head>
<sisu>
Koos ollid tallitaja : Nicolai Mähle , abbilin : Gus : Kutser ja G. Jõesberg . 
Mäekõrtsmik Gustav Liit kaebab kohto ees , et wabriko poisid : Maddis Sicht , Gustav Kiwer , Mad : Pilder , Johann Kastagne , Karl Kokla ja Gus : Walk ja küllapoisid Niggolas ja Tõnnis Pink , And . 
Kübbar ja Andrus Kokla , on 2sel Septembril kõrtsus tüllis ja keik karwopiddi koos olnud ja üksteist peksnud , nenda et temma , neid seal piddanud ühhest ärralahhutama . 
Üllemal nimmetatud poisid said keik järgemöda ülle kulatud , agga et neist ükski kohto ees sest tüllist selgemat tunnistust ei annud , kuida ehk kelle läbbi se esmalt sündinud ; waid nemmad keik sedda ennem ärrasalgasid , nago polleks neil seal suremat middagi olnud ; ja tunnistasid järgemöda keik , endid issikeskes jubba üksteisega leppinud ollewad . 
Siis mõistis kohhus neid keik ühhe trahwi ossalisseks ja andis neile wallitseda 3 Rbl rahha trahwi , ehk 20 witsa hoopi ihhonuhtlust . 
Neist üllemal nimmetud meestest , wallitsesid Gust : Kiwer , Johann Kastagne , Tõnnis Pink , And : Kübbar ja And : Kokla ihhonuhtlust ; Mad : Sicht , Mad : Bilder , Karl Kokla ja Gus . 
Walk , rahha trahwi . 
Niggolas Pink sai ilma trahwita minna lastud , sest et ta kõrtsmikko tunnistusse järrel otsego koggematta selle tülli sekka sattunud . 
Peter Tammik ja Peet Koit , kes ka weel selel tülli sees peawad ollema olnud , kõrtsmikko arwates pealegi essimessed , polle praego mitte siin . 
Peter Tammik on Hapsalo läinud . 
Agga Peet Koit et ta kül käks käsko jubba sanud , polle ta mitte kohto ette tulnud . 

</sisu>
</protokoll>
