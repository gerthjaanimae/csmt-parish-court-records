<protokoll>
<head>
<vald>saarte murre</vald>
<aeg>xx.xx.1910</aeg>
</head>
<sisu>
Ükstuhat üheksa sada kümnendamal aastal aprilli kuu kahekümne ühekstamal päewal ilmusiwad Loona walla kohtu ette Platsi meeste külast Loona wallast talunaene Elisaweta Joanni naen Nõmm ja Kaiswere külast Loona wallast talunaesterahwas Tatjana Georgi tütar Pihl ja awaldasiwad , et nemad on oma wahel lepingu teinud , mida palusiwad kohtu akti raamatusse üles wõtta ja nimelt : Tatjana Georgi tüttar Pihl müib tänasel päewal talunaesele Elisaweta Joanni naese Nõmm ' ele oma päralt olewa " Aro NXI " wabanikuplatsi , mis seisab Loona wallas Platsimeeste külas Piila kroonu mõisa järele wiiekümne rubla ( 50r ) rubla eest igaweseks omanduseks , kõige selle platsi peal olewate õigustega . 
Raha peab olema selle aasta 29 Mihkli kp . 
olema wälja maksetud : Tatjana Pihl ( allkiri ) , Elisaweta Nõmm , aga et tema ise mitte kirja ei oska siis kirjutas tema eest tema palwe peale alla : G.Weller ( allkiri ) 
1910 aastal 29 aprilli kp Loona walla kohus tunnistab , et seesinane suusõnaline leping , mis kohtu akti raamatusse I jausse N 16 alla on sisse kirjutud , on Loona wallas elutsewate taluinimeste Elisaweta Joanni naese Nõmm ja Tajatjana Georgi tütre Pihl wahel tehtud , kes kohtule palelikult tuntud on , kus juures kohus ka õigeks tunnitsab , et seesinane suusõnaline leping on lepingu tegijatele ette loetud , kes seda oma allkirjaga kinnitasiwad , Tatjana Pihl oma enese käega , aga et Elisaweta Nõmm mitte kirjuta ei oska , siis kirjutas tema eest tema palwe peale alla talumees Georgi Wõller , kes kohtule palelikult tuntud on . 
Kohtu Eesistuja J. Aben ( allkiri ) Kirjutaja Reinfeldt ( allkiri ) 

</sisu>
</protokoll>
