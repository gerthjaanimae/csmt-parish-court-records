<protokoll>
<head>
<vald>saarte murre</vald>
<aeg>xx.xx.1876</aeg>
</head>
<sisu>
Koos ollid Tallitaja N. Mähle , abbimehhed : G. Norwit ja H. Pissa kohto päwa piddamas . 
Kohto ette said kutstud need poisid , kes J. Ruthi ja Peter Pysa et Com : podi Keldri uksed püüdsid sisse murda . 
Karl Tammik astus ette ja tunnistas : Pühhapääw sel 25m Januaril läinud temma Johannes Tõu jure . 
Arwata kel 6 läinud naad wälja jallutama , kunni kel 9ni , siis tulnud naad jälle Joh : Tõu jure . 
Wõtnud sealt raieraua ja raud kangi ja läinud siis Joh : Tõuga seltsis jälle wälja . 
Umbes kel 11me aial näinud naad , et J. Ruthi maja pimme olnud , siis läinud naad seal Keldri kallale ja tahtnud ust lahti murda , mis agga mitte lahti polle läinud . 
Et naad nüüd seal middagi heält kuulnud , tulnud naad ärra , möda suurt teed kojo pole . 
Te peal tulnud üks naesterahwas neil wasto , se olnud J. Ruthi ödde , selle eest läinud naad S. Wihherpu lauda tahha warjule . 
Saand se möda läinud , tulnud naad jälle eddasi . 
Jubba tulnud wabriko poolt üks meestrahwas , selle eest pöörnud naad Kõrgessare trummi pealt jälle kõrwale , Norwiti maja pole , ja läinud siis Ambri ja Sitsi majast möda Kõrgessare maja ette . 
Seal tulnud Johann Sild just öue . 
Sedda kartes pörand naad ümber , jätnud oma kangi Sitsi aja äere mahha ja läinud poe Keldri akna tahha ; arwates ehk saaks sealt aknast ka middagi kätte . 
Tõmbanud sealt ühhe akna Eest pappi ärra ( kus klasi assemel pap olnud ) ja tunnud nüüd , seal ka weel rist rauad akna ees olnud . 
Tulnud siis sel öhtul ärra sealt otse kojo . 
Agga teisel õhtul ( 26 Jan ) läinud naad jälle omma raudkangi ja raierauaga ja katsnud poe keldri ust lahti murda . 
Se raud lat , ukse ees , läinud kül waedas köwweraks , agga uks ei annud segiparrast mitte järrele . 
Sealt tulnud naad siis jälle kojo , ilma et middagi olleks kätte sanud . 
Karl Tammik tunnistab , et naad sepärrast neid Keldrisi püüdnud lõhkuda , et tubbakast saaks , mis neil otsas olnud . 
Tunnistab ka , et Joh : Tõu sedda nõu temmale jubba teise pühhapäwa enne sedda annud , ja et neil muud nõu egga seltsimehhi ei olle . 
Johannes Tõu tunnistab , et se tõssi on , et nemmad Karl Tammikuga pühhapääw kel 6st kunni 9ni wäljas jallutanud ja siis seltsis temma kojo läinud . 
Olnud seal tuas tük aega , ajanud jutto ja suitsetanud pipu , siis wötnud sealt raud kangi ja raie raua ja läinud J. Ruthi jure . 
Seal olnud kül maja jubba pimme , nemmad käinud ka kord seal keldri jures , agga sekord polle naad seal middagi teinud , tulnud nisamma jälle ärra . 
Te peal tulnud J. Ruthi ödde neile wasto , selle eest läinud naad körwale . 
Kui se möda jõudnud , tulnud naad otse poe keldri akna tahha , agga et seal rauad akna ees olnud ja naad sealt middagi polle kätte sanud , läinud naad jälle J. Ruthi jure . 
Raud kangi mis naad Tammiko ja Pysa aja äere mahha jätnud , wõtnud naad jälle kasa . 
Kõrgessare maja eest on naad alla pörand , et Juh : Sild sealt wälja tulnud , ja läinud Sitsi ja Wallingi ouest läbbi sure te peale . 
Siis on Karl Tammik seal J. Ruthi keldri ukse kallal selle kangi ja raierauaga tubli tööd teinud , agga ommeti mitte ust lahti sanud . 
Et naad seal middagi heält kuulnud , tulnud naad ärra , otsekohhe kojo . 
Esmapääw öhto wägga hilja läinud naad jälle P. Pysa et Com : poe keldri ukse kallale . 
Selle tarwis olnud neil essite kasas : raieraud , nugga ja kaks kruwöttit ( need kruwötmed on K. Tammik wabrikust se tarwis kasa wötnud ) agga et naad näinud , et nendega ei akkende raudadele egga middagi ei wõinud tehha , läinud naad taggasi kojo ja tonud J. Tõu jurest selle raud kangi ka weel ärra , et sellega keldri ust lahti murda . 
Kül on K. Tammik siis selle kangiga ukse kallal kangutanud , se raud , ukse ees , läinud ka üsna köwweraks , agga uks ei annud järrele . 
Pärrast kui naad ei ust polle lahti sanud , egga akkendest ka middagi kätte polle ullatanud , sest aknapealtsed olnud keik tühjad , tulnud naad ärra ja läinud kojo . 
Johannes Tõu tunnistab , et naad selle nõuga wargale läinud , et tubbakast ja nahka saaks warrastada . 
Ka lootnud naad J. Ruthi keldrist wina sawad ; sest K. Tammik öölnud ennast seal 2 aas : eest jodawa wina puddelid näinud ollewad . 
Tunnistab ka et naad ühtlassi sedda warga nõu piddanud ja temma ei mälleta , kumb just enne selle nõu peale tulnud . 
Et nende tunnistussed mitte ühte ei lähhe , sai K. Tammik jälle ette kutstud . 
Kui Karl Tammik teist kord ette astus , siis tunnistas temma et se just nenda on olnud , kui Joh : Tõu tunnistab . 
Et se nüüd üks suur assi on , pallub Kerde wabriko koggokonna Polizei aulikko Hioma Hakenrichtri Herrat allandlikkult sedda asja omma ülleskulamisse alla wötta . 

</sisu>
</protokoll>
