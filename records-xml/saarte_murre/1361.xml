<protokoll>
<head>
<vald>saarte murre</vald>
<aeg>xx.xx.1910</aeg>
</head>
<sisu>
Tuhande üheksa saja kümnemal aastal Martsi kuu kahekümne kuiendama pääwal ilmusiwad Laimjala walla kohtuse talu mehed Laimjala wallast Antoni Täht ja Muhu-Suurest wallast Matwei Kollo ning aawaldasiwad et Täht annab om rendi talu Laimjala waldas Saaremaa Landrati Kollegiumi päralt olewa Saaremõisa järele Saare külas No 26 Tõnu rendi pidamise õiguse Matwei Kollo'le , nii et nimetud talu rendi kontraht peab nüüd kohe Matwei Kollo nime peale ümber kirjutud ja Kollo selle talu rendi peremeheks jäeb , Täht annab Tõnu talu Kollole selle kuha peal olewa majade muud wara , puude , roogude ja turbladega , mille tasuks Kollo Täht'le kontrahti ümber kirjutamise juures kolm sada rubla maksab . 
Käsi rahaks maskab Kollo tänasel pääwal Täht kätte kaks kümmend rubla . 
Parandud " pärast " . 
Antoni Täht [ allkiri ] Matwei Kollo [ allkiri ] 1910 aastal Martsi kuu 26 pääwal Laimjala walla kohus seega tunnistab , et seesiinane suusõnaline lepping , mis talumeeste Antoni Täht ja Matwei Kollo wahel tehtud , kellest Täht walla kohtule tuntud , aga Kollo isik Muhu-Suure walla wanema poolt 2 mail 1907 aastal No 477 all wälja antud passi läbi on tõeks tehtud , siin juures peale ette lugemise oliwad nad sellega rahul ja kinnitasiwad oma all kirjadega . 
Eesistuja : A.Jõeäär [ alkiri ] Kirjutaja : A.Küng [ allkiri ] 

</sisu>
</protokoll>
