<protokoll>
<head>
<vald>saarte murre</vald>
<aeg>xx.xx.1876</aeg>
</head>
<sisu>
Koos ollid tallitaja . 
N. Mähle , abbimeh : G. Norwit ja H. Pissa seatud kohto päwa piddamas . 
Leno Sild kaebab kohto ees , et sel 19m Januaril olnud temma Peter Männuk pulmas ja Johann Lehtma olnud ka seal . 
Selle päwa lõuna ajal öölnud J. Lehtma talle : Mikspärrast sinna siin teistega juttustad ja aega widad , sedda wõiks sa jo minnoga tehha , sa olled jo mino pruut . 
Temma wastanud : Eks mul olle lubba iggaühhega jutto ajada , mis pruut ma sul ollen . 
Selle peale tulnud L. Sild kord kojo , ja Peet Murru tulnud temma kasas . 
Kui naad jälle taggasi pulma läinud , olnud J. Lehtma seal õues ja juttustanud Niggolas Murruga . 
Seal karganud J. Lehtma lahtise taskonoaga L. Sild peale ja tahtnud tedda noaga rajuda , önneks sanud N. Murru temma käe kinni piddada ja L. Sild peasnud tuppa . 
Toas on ta weel kolm kord L. Sild kallale tahtnud minna nisamma noaga , kus agga teised sedda wahhele jookstes ärrakeelnud . 
Niggolas ja Peet Murru , Andrus Rahhu ja Willem Pola tunnistawad L. Sild jutto töek , kuid sedda polle naad mitte selgeste arru sanud , kas Joh . 
Lehtmal toas weel nugga käes olnud , wöi mitte ; agga sel ajal kui L. Sild koddo käinud , olla J. Lehtma tedda ähwartanud , ööldes : Kas minnul rauad ja temmal lauad , agga ma tahhan tal näidata . 
Johann Lehtma astus ette ja tunnistas , et se tössi on , et ta seal õues kord noaga L. Sild kallale tahtnud minna , agga tunnistab , et tal toas ennam nugga käes polle olnud , wad muido tedda püüdnud kätte sada . 
J. Lehtma tunnistab , et ta sedda sures wihhatuius teinud , et L. Sild kedda temma töeste omma prudiks piddanud , seal teistega jutto ajanud ja pealegi Peet Murruga seltsis koddo käinud , ilma temmast holimatta , agga pärrast olla ta wihha jahtunud ja L. Sillile keik andeks annud . 
L. Sild on talle ka need asjad taggasi annud , mis J. Lehtma talle kinkinud , ja lubbawad nüüd rahhus teine teisest emal ellada . 
Johann Lehtmale mõistis agga kohhus 4 Rub : Höb : rahha trahwi selle awwalikko ähwardamisse ja noaga peale kippumisse eest , mis 2 näd : aja sees peab tassutud ollema . 

</sisu>
</protokoll>
