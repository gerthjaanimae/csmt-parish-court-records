<protokoll>
<head>
<vald>saarte murre</vald>
<aeg>xx.xx.1917</aeg>
</head>
<sisu>
Ükstuhat üheksa sada seitsmeteistkümnemal aastal kahekümne kolmandamal Paastu kuu päewal ilmus Loona walla kohtu ette talumees Mihkel Ado poeg Tamses , kes elab Loona wallas Aula külas ja andis üles , et tema juba 73 aastat wana on ja warsi wõib surma tund tulla ja et praegus weel terwe ja kindla mõistuse juures on , sellepärast soowib oma waranduse üle testamenti teha , mida walla kohtus aktiraamatusse palub sisse kirjutafa ja mispärast tema .... on , ning mõistab sellejärele järgmiselt : 1 ) Oma päralt olewa sauna taguse elatis maja ühes sauna ja wana hoonega , mis seisawad Loona wallas aula külas " Tõraka " wabaniku koha peal ühes liikuwa warandusega nimelt : riiete kappi ja kasti , sööma kappi , kangas puud , wilja . . . , kalakiha , lihakiha , rattad , kolm õllekiha , hobuse , 3 lammast , ühe nelja raandase katla , hobuseriistad , ree , äge , adra ja rüsla raud pakusega pärandan mina oma teise naese Mari Tamses ' ele ( sündinud Aben ) , nii et pärast tema , Mari Tamses , surma pärivad selle waranduse minu lihaline poeg Jakob Tamses , ehk selle pärijad . 
2 ) Oma lihaliku poja Jakob Tamses'ile jättan mina päranda suure elatis maja , seppa koja kõige riistadega , ühe hoone , mis seisawad Loona wallas Aula külas " Tõraka " wabaniku koha peal ühes kõige üle jäetawa liikuwa warandusega igaweseks ... 3 ) Selle eest peawad minu teine naene Mari Tamses kuni surmani ülal pidamist andma ja minuga kristlikul kombel ümber käima , aga poeg Jakob Tamses iga aasta ülal pidamiseks neli ( 4 ) wakka wilja andma , kusjuures wilja andmine peab olema iga aasta Mihkli päeval - ja pärast minu surma mind ... ausal kombel maha matma ja 4 ) Kõik kuni tänase päevani minu poolt tehtud testamendid tunnistan mina tuhaks . 
Mihkel Tamses kirja ei oska , tema palwe peale kirjutas alla : A. Oll 

</sisu>
</protokoll>
