<protokoll>
<head>
<vald>Tartu murre</vald>
<aeg>xx.xx.1906</aeg>
</head>
<sisu>
Prangli wallakohus , sell 27 Aprillil 1906a . 
Juures oliwad : Kohtu eesistuja Kohtu liikmed : Ilmunud oliwad WanaPrangli walla liige Märt Tünder ja Meeri walla liige Aleksander Lõhmus kes palusiwad järgmist nende wahel tehtud leppingut kinnitada . 
§ 1 Märt Tünder annab oma Kõrtsi talu krundi peal , Wissi kõrtsi ligidal olewa poodi ühes poodi päralt olewate hoonetega , põllu ja heina-maaga Aleksander Lõhmusele kolmeks aastaks rendile . 
§ 2 Hooned , maa ja heina-maa saab rentnik need samad , mis praegu poodi päralt tarwitada on olnud . 
Põllu-maad on umbes 6wakkamaa , heinamaad ühe kuhja alla , mis tõisest heinamaast suure tee ja kraawi läbi on ära piiratud . 
§ 3 Raha renti maksab Al . 
Lõhmus iga aasta ükssada ( 100 ) Rubla ja nimelt 1 Märtsil täiesti ette ära . 
Muut maksud rentnikule ei puutu peale kaupluse paberite ja puhta kasu maksude . 
§ 4 Rentnikul on õigus ilma maksuta Kõtsi talu karja saata 2 lehma , 2 siga ja 3 lammast poegadega § 5 Põldusid wõib tarwitada kõrs wilja all ja kartoflis . 
Kartoflid ei tohi üle ühe waka-maa teha ja lina alla mitte suguki . 
Ristikheina wõib pidada põllu peal . 
§ 6 Põllu põhku , heinu , ristikheinu ja sõnnikud ning wäetuse aineid ei tohi ära müia ei ka muul teel selle rendi koha pealt wälja saata § 7 Hooned aiad , õunapuud , hoonete lukkud ja wõtmed peab rentnik terwed ja hääs korras pidama . 
Korstna ja truubide pühkimine on rentniku oma asi . 
§ 8 Rentnik peab hooned ja selle juures olewad aiad kaew ja n . 
e . 
selles seisukorras wastu wõtma , kui nad praegu on . 
Põlluparandust ja hoonete ning muu ehituste täiendust võib rentnik ainult omaniku lubaga ette wõtta . 
Kui rentnik seda ilma omaniku lubata teeb siis ei saa tema selle eest mitte tasu , waid rentniku äramineku järele jääb kõik ilma tasuta omanikule . 
§ 9 Hooned ja poodi inwentar saab rentnik era-inwentari lehe järele kätte , mille järgi temal need ka tagasi anda tulewad . 
§ 10 Põllu wilja wõib rentnik Kõrtsi talu rehes peksta , milleks riht üks nädal aega wõib tarwitada . 
Peksu ajaks on Septembri kuu . 
§ 11 Rendi kondrati ei tohi kumbgi pool muidu murda kui mõni selle lepingu punkte täitmata jättab , ehk kui omanik pooti oma kätte tahab wõtta . 
§ 12 Rentnik ei tohi seda kohta ilma omaniku lubata kellegile edasi rentida . 
Ka ei tohi tema wargatega ümber käija ja wargaid omas korteris elutseda lasta . 
Kui awalikuks tuleb et rentnik seda on teinud , siis wõib tema kohast wälja aetus saada . 
§ 13 Ei tohi rentnik purjus olekus ja tülitsedes omanikule asju seletades ja korraldades ette tulla . 
Niisama ei tohi rentnik Kõrtsi talu rentnikuga tülitseda . 
Kui nende wahel midagi asja seletada on , siis peab seda omanikuga seletama , seaduslikul põhjusel . 
Ka ei tohi lasta oma loomadel Kõtsi talu rentniku wilja ega heina-maad tallata . 
Wastusel korral wõib omanik Al . 
Lõhmuse otsekohe ära ajada . 
Tähendus : "§ 1 peale kirjutud " kolmeks " uskuda ja § 3 tuleb lugeda renti üks sada Rubla . 
Et seesinane rendi lepping on tehtud Märt Tünderi ja Aleksandri Lõhmusse vahel , kes mõlemat selle wallakohtule tuttawad on ja oma käega alla kirjutanuwad , saab Prangli wallakohtu läbi tunnistatud . 

</sisu>
</protokoll>
