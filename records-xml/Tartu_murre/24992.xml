<protokoll>
<head>
<vald>Tartu murre</vald>
<aeg>xx.xx.1869</aeg>
</head>
<sisu>
Tulli kohtu ette kassi körzimees Juhhan Peterson nink kaiwas Hans Lük päle , et temma olli kats näddalit taggasi körzin , ja teggi 83 kopkat wõlga nink läts ärrä , ilma ütlemata et ta olles üttelnu , et mul wõlg jääp , nink minna Lätsi mäe päle perra ja kutsi Hans Lük taggasi ta tulli ka ilma üttegi tüllita saime körzi nukka manno , sis and Hans Lük 1 Rubla mino kätte ja minna kutsi tedda sisse , ja temma ütles mes minna sinna lä töise hakkas se minno naarma , ja nipea kui minna olli sisse sanu , tulli Hans Lük perra , nink ütles kas keaki näggi wai Kuuld , körzimees tulli mulle te päle järgi ja lei minno mahha , nink wõt 50 Rubla minno karmanist ärrä ; ja selsilma pilgul , olli sesamma ainus Rubla weel iks säälsamman lawwa pääl , ma ütlesi siin kik töise teije näete , kas se om 50 wai üts Rubla töise näiwa kik , et se olli 1 ainus Rubla sis ütles Hans Lük ; ah minnol olli 51 Rubla sel silmapilgul sai minna töistest läbbi otsitus . 
Jürri Laurson kohtumees Jaan Wisk Juhhan Laar . 
Nink sai ka Hans Lük rahha perra küssitus kas kot ja rahha allale om Hans Lük ütles minno rahha kot om kül siin ent tühhi , wõtis omma käega wälja ja näitas , 8 Rubla , nink 1 Rubla olli weel lawwa pääl ; nink olli kik eöls , ja temma teotas minno wäega paljo mes man minna ei woi rahhul olla , nink palle selle teotamise eest kohhut abbis , selle nurjatu teotamise trahw , mes kohhus saap moistma . 
mes selle trahw om , kes töist tee pääl mahha lööp , nink temma rahha käest ärrä risup minno tunnistaja omma Jürri Laurson kohtumees Jaan Wisk nink Juhhan Laar . 
Kutsuti kohtu ette Hans Lük , nink kohhus küsse Hans Lük käest , kuis se rahha wõtminne körzimehhel olli sinno käest , Hans Lük wastas : Mina olli körzi man ja pannime Jaan Wisk ja minna Hans Lük rahha körzi lawwa päle wälja kumb allambas jääp massap toop wina nink se wiin tulli minnole massa , ja minna käskse neil sedda wina ärrä juwwa ; wimate mötli perra , et nemma jõiwa wina , minna es jo ja nüüd rahha ma ei massa , lätsi ärrä koddo minnema , sai pea poolde Moisa nurme , körzimees tulli järgi , ütles läme taggasi massa rahha ärrä , minna ütli kül ma ommen lä ja massa , ma nüüd ei lä , temma es jätta rahhu hakkas sääl minno nomima mis ärrä ei massa , lätsime taggasi liggi mäe otsa , sääl wötti minna essi rahha kotti wälja ja tahhi temmale temmale 1 Rubla anda , kui rahha kotti supääl olli , wöt temma 51 Rubla rahha ärrä minno käest , nink läts ärrä körzi , minna lätsi takkan , nink küssisi omma 51 Rubla rahha ärrä , temma ütles 1 Rubla annit ennamb sinna es anna . 
Kohhus küsse Hans Lük käest : Kas sinna tännitit ka appi , sis kui körzimees rahha ärrä wõt , Hans Lük wastas es tannita , mes mina sis weel tänni hakkassi . 
Töise körra kohtu küssimisse päle wastas Hans Lük ; minna wõtti rahha kotti karmanist wälja tömmassi su wallale , körzimees Zussas käe Kotti sisse , nink wöt 51 Rubla ärrä . 
Kutsuti ette üllewan nimmetedu tunnistaja Jürri Laurson , kes hakkas kohtu küssimisse päle kõnnelema : Meije ollime kassi körzin , kui Hans Lük ka sinna tulli , sääl käskis üts mees Hans Lük wina osda , Jaan Wisk ütles kõrwalt kae kas Hansul warresel weel rahha ei olle sedda kuulden üttel Hans Lük Jaan Wisk wasta , panneme rahha wälja tobi wina päle , kumb allamb jääp massap toop wina , Jaan Wisk ütles , panneme egga minna ei kela , Hans Lük ütles körzimehhele lasse toop wina wälja enne ei hakka ma rahha pannema , kui wiin olli wälja lastu , sis hakkasiwa rahha wälja pannema , Jaan Wisk panni 8 Rubla 10 Kopkat körzi lawwa päle , ja Hans Lük näidas katte peo wahhelt 7 Rublat . 
Nink ütles jo se toop wina ärrä kül minna massa rahha , sai tük aiga Hans Lük ei lausnu kellegi sönna ja läts läwwest wälja , sis körzimees küssis kas Hans Lük ärrä läts , ärrä jah wastasime meije ; Körzimees läts Hans Lükkole perra , minna lätsi ka töiselt poolt körzi teradda möda mäe otsa , nink kaesi mes nemma teggewa , körzimees kui järgi sai , pallis ja nomis tedda et temma seddawisi tegge joop wõlga ja jättap rahha masmada , nink kutse temma häwesiga taggasi , et temma ärrä massam se 83 kopkat mes temmal se öddagu olli sanu jodus . 
Nink sis haksiwa körwo astma taggasi ni käwa kui liggi körzi saiwa , sis lätsi minna töiselt poolt körzi sisse enne neid ja körzimees tulli seddamaid ka minno takkan sisse , meije küssisime kos Hans jäi , körzimees ütles temma es tulle sisse , et teije hakkate temma naarma andse 1 Ru ja ütles , mis ülle jääp . 
kül sedda töist körd kätte sa , kui meil se jut olli ärrä könneldu , tulli Hans Lük körzi sisse ja ütles : Kas teije näijete körzimees jooskse mulle järgi , leije minno sällite mahha ja wõt minnol 50 Rubla rahha karmanist kostti sissest ärrä körzimees wastas : Mes sinna ülleannet innime sedda kõnnelet , se 1 Rubla mis sa essi annit wällan , et sinna es tahha sisse tulla kuis sa hul loom sedda könnelet , et minna sinno risusi , Hans Lük wastas 51 Rubla olli 50 Rublalinne ja 1 Rublalinne papper mes sinna wõttit minno käest . 
Minna Jürri Laurson küssisi Hans Lük käst kas aiket ka sai kui körzimnees rahha wõtse , Hasn Lük ütles , egga minna rahha sis ilma walluta käest ärrä es anna . 
Saiwa selsammal silma pilgul kohtumehhe Jaan Wisk kässu päle mõllemba läbbi otsitus Hans Lük nink Juhhan Peterson Petersonil olli , sesamma üllewannimmitedu 1 Rubla mis lawwa pääl , Hans Lükkol olli kottiga 8 Rubla . 
Sai ette kutsutus tunnistaja kohtumees Jaan Wisk nink Juhhan Laar ke nisamma tunnistiwa kui Jürri Laurson mis körzin olli . 
Kohhus küssis Hans Lük käest ; kas sinnol tunnistajit om kes woiwa töttes tette et sinnol 50 Rublalinne papper olli kui sinna körzi tullit , Hans Lük wastas ei olle keddagi . 
Päkohtumees Jakop Konts Jaan Petso Jaan Wisk Peter Konsi 

</sisu>
</protokoll>
