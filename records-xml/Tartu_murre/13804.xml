<protokoll>
<head>
<vald>Tartu murre</vald>
<aeg>xx.xx.1882</aeg>
</head>
<sisu>
Wallawanem Johan Pedaja kaewas Andres Wiilo pääle sedawiisi : " Kui Andres Wiilo oma majast kaks tuba kohtu pidamiseks üüris , siis lubas tema korralise wangikambri teha ja wangid korraliselt wahtida , aga nüüd on wang Kristjan Põder , kes Kroonu ja walla maksuwõlgade pärast siia samasse Andres Wiilo tehtud wangi kambrisse kinni pandi , hooletu wahtimise läbi wälja pääsenud ja põgenenud . 
Kristjan Põderi wõlg oli 17 rbl 59 kop . 
Mina nõuan seda Kristjan Põderi wõlga 17 rbl 59 kop Andres Wiilo käest , et Kristjan Põder Andres Wiilo hoole alt on lahti pääsenud . 
" Andres Wiilo tuli ette , ütles : " Mina käisin kodust ära ja ei tea , kes wangi Kristjan Põderi wälja laskis , wõi kuidas ta ära pääsis , minu teada oli wang luku taga kõwaste hoietu . " 
Mõistus : Et Andres Wiilo on lubanud wangikambri teha ja wangid wahtida , sellepärast peab Andres Wiilo Kristjan Põderi Kroonu ja walla maksude wõla 17 rbl 59 kop 14 päewa jooksu wallawanemale J. Pedajale ära maksma . 
Loeti ette : Andres Wiilo ei olnud rahul , Appelation anti kätte ja Protokoll sel 16. Aprillil wälja . 
Kogukonna kohtu nimel : Pääkohtumees Jaak Rebbas 

</sisu>
</protokoll>
