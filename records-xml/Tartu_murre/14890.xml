<protokoll>
<head>
<vald>Tartu murre</vald>
<aeg>xx.xx.1882</aeg>
</head>
<sisu>
Tuli ette Jaan Ripsa ja kaebas : temal warastud 31 Octobril wasto 1mest Nowembrit c : laudast 1 lehm wäärt 40 rubl . 
ära ja on tema kohtumeest Hendrik Piirsoni palunud endaga Peter Pütsepa poole tulla ja selle käest pärra nöuda , kus tema ülewal nimetud ööl olnud ? 
Kui tema kohtumehega Pütsepa poole saanud , on Peter Pütsep teda kui ka kohtumeest ähwardanud , ütteldes : " Kae mina Teile ei jätta , Teie tulete mino lehmi wargile ! " ning palub , et kohus kaebtawal see ähwardamise eest trahwiks . 
Peter Pütsep kaebtuse üle küsitud , salgab kohtumeest , kui ka Ripsat ähwardanud olewat ja ütles , et temal 31 Octobril c : Tartu linna söitnud ja Ahja möisa pärisherra maja juures ööd maganud . 
Peter Michelson tunnistas : Peter Pütsep on 31 Octobr . 
wasto 1 Nowembrit c : Ahja möisa pärisherra maja juures ööd maganud . 
Kohtumees Hendrik Piirson andis protokolli : Jaan Ripsa kutsunud teda endaga Peter Pütsepa poole ühes , sest et temal öösi lehm ära warastud , mis tema ka teinud ; kui tema Peter Pütsepa käest küsinud , kus see ööd olnud , on Pütsep neid oma lehma wargateks nimetanud ja mitte jätta lubanud . 
Möistus : Et Jaan Ripsal see lehma warguse üle tunnistust ei ole , siis jääb see asi niikauaks seisma kuni paremat tunnistust saab , aga kohtumehe kui ka Jaan Ripsa söimamise ja ähwardamise eest saab Peter Pütsep 2 ööks ja pääwaks wee ja leiwa pääle kinni pantud , ehk peab 4 rubl . 
8 pääwa sees walla waeste laadiku trahwi maksma . 
Peter Kripson XXX Peter Hendrikson XXX Kotta Wossmann XXX Kusta Iwanthal XXX 
Möistus sai kohtukäijatele T . S . R . pärra a. 1860 § 772 - 774 kuulutud ja öppus antud , mis tähele tuleb panna , kui keegi körgemat kohut tahab käija ja ei olnud Peter Pütsep mitte sellega rahul . 

</sisu>
</protokoll>
