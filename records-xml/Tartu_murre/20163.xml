<protokoll>
<head>
<vald>Tartu murre</vald>
<aeg>xx.xx.1888</aeg>
</head>
<sisu>
Ahja mõisa walitsus kaebas , et Kusta Matsin ja Dawit Kleinschmidt mõisa kella öö aeal löönud , mis läbi rahwas mõisa peal hirmutud saanud , arwates , et tulekahju on , ning nõudis et nemad rahurikkumise pärast trahwitud saawad . 
Kusta Matsin wastutas kaebtuse peale , et tema kätte on hommikul mõisa troska antud ohwitseeri sõitmiseks Tartu ning pidanud tema seda õhtaks tagasi tooma ; aga kui tema õhtusel ööl mõisa tagasi tulnud , ei ole keegi wankrid wasta wõtnud ja ei ole nemad D. Kleinschmidtiga seda mitte ükse aea peale jätta wõinud , sest need oleks ehk ära warastatud . 
Tema kloppinud walitseja ukse külge ja oodanud ööwahti , aga keegi ei ole tulnud , mis peale tema weidike kella nöörist tõmmanud , et ööwahti kätte saaks . 
Dawit Kleinschmidt ütles nõndasama wälja kui Kusta Matsin , aga kella ei ole tema löönud . 
Mõisa ööwaht Jaan Hirmo tunnistas , et Kusta Matsin kesköö aeg mõisa kella löönud ; aga keegi mõisa inimestest ei ole sellepärast kella juure tulnud , kui tema teise ööwahiga . 
Mõiste : Et Kusta Matsin mitte koeruse pärast kella ei ole tõmmanud , waid tarwituse pärast , siis jääb tema trahwist wabaks , aga saab noomitud . 
Mõiste sai kohtukäijatele kuulutud ja ei olnud mõisa walitsus sellega rahul . 

</sisu>
</protokoll>
