<protokoll>
<head>
<vald>Tartu murre</vald>
<aeg>xx.xx.1869</aeg>
</head>
<sisu>
Peter Wisk tulli kohto mannu ja kaibad et Pühhapäiwal sel 14mal Septembril kui minna Perri wallan Soisare pool ristjatsin olli , om minnu takkan kothen warrastetu , ja minnul olli rehhe al Katte Kottiga ülleültse Kattessa wakka rükki , ja töine kott om kige nelja wakka rükkiga tarre alt wälja widu nink neist neljast wakkast om kats wakka Koggoni ärrä widu nink töine kats wakka om warga käest mõtsawerel aija ma päält kätte sadu ja üts wõras kot om rehhe alla töise wilja kotti man mu wargist mahha jänu . 
Kui minna Kottust ärrä lätsi jätti minna maja perrä Kaemisse omma Sullase Hans Lück holekandmisse alla , ja Hans Lück om küssinu Peter Wisk käest kas ta ei woisi pühhapäiwal omma welle pole minna . 
Peter Wisk om tedda ka lubbanu nink üttelnu , kui temma taggasi tullep sis illusahhe maja perra Kaeda nink Hans Lück om lubbanu kik illusahhe Körran hoita . 
Peter Kallais kes poolpäiwal olli ommi kartohwlit wõtman , olli sinna ka öses jänu , nink öse om temma eddimalt wälja lännu ja perrast jälle tarre taggasi tulnu nink ommi pibu riistu hakkanu pimmedan otsma , sis om temma ökwa pipuriista otsmisse aigu rehhe allutse wärjate ligutamist kuulnu ja se päle rehhe alla wälja kaema lännu , et wahhest sigga wärja wallale tennu nink tullep wilja kotte mannu ; kui Peter Kallais wärja wallale löudnu , om temma ülle wärjate wälja lännu ja aijama ja röa aidweren ütte walget tükki nännu , nink päle temma sedda walget tükki kaema lännu ja om warrast rükki Kottiga een löudnud , kes om tahtnu parrajide ülle aija minnä ; nink om warga käest küssinu mes sa siin teed ent warras om Peter Kallaissele üttelnu " Olle waik , olle waik leppime kokku " , se päle om Peter Kallais hakkanu pennii heikma et awwitas warrast kinni wõtta , ja ni kawwa kui penni om tulnu om warras ärrä ülle aija pakku lännu nink temma kissa ja tännitamisse päle om johtunu Lillo Wisk wäljan ollema kes ka selle lärmi päle sedda asja om Kaema tulnu . 
Perrast om Peter Kallais Lillo Wiskil käsknu kaeda kos hobbene om , et sellega woissi warrast takkan ajada , ja omma mõllemba hobbest otsnu nink ei olle hobbest kostki löudnu , sis om nemma lännu ja se warrastetu kotti möllemba aidwerest ärrä tonu ja Petri Wiski welli Gustav om Ka Kotti taggasi toomise man olnu , Kui Kot taggasi om sanu todus , om arwata ütte pole tunni aja perrast Hans Lück Koddu tulnu nink Peter Kallais om temma Käest Küssinu , Hans Kos sinna ommedeki Käüt Kottust ärrä , sinna piddit Koddu perra kaema ja nüüd om säräne pahhandus sündinu et warga omma rehhe al Käünu nink röa kotti wälja winu , om Hans Luk Peter Kallaisele wastutanu mes sa tan lorriset Kae kui minna sinno pä otsast mahha lö ; Perrast om Peter Kallais Hans Lukku rahhule jätnu ja om tal meelde tulnu hobbest minna Kaema , kas hobbene om jo kottun kui Hans Kottun om ; ja om hobbese aijan Katte röa Kuhhilikku warjol ristikhaina pääl söman lõudnu . 
Kui Lillo Wisk om tullu wargusse kotti mannu Peter Kallaisse lärmi päle Kaema mes luggu sääl om , om temma Kuulnu ülle oja pallu seen sõitmisse helli kawwa aiga nink om perrast Körwust ärra Kaddunu ja Lillo Wisk om awwitanu Peter Kallaissel hobbest otsi ja Kotti ärra tuwwa , Hommingu om Lillo Wisk mäele lännu ja Peter Wisk welja Kustawit wõtnu nink Kaema lännu Kost se warras hobbesega om lännu ja Kos hobbene öse saisnu ; om Hans Luk neidega ka ütten tulnu nink nemma omma lõudnu et warga hobbene om ülle oja hainaKüni man saisnu ja jälle omma ülle Lombi läbbi pallu Koorwerre Külla pole lännu , ent hobbese jälje omma ütte tubli hobbese jälle olnu Kel rawwa al om olnu . 
Jürri Laurson töise tallu perremees om sedda asja perra Kullelnu Peter Kallaissi käest ja perrast omma sullase Johann Rihma ja Jaan Rihmaga warga kotti wõtnu mes rehhe alla wargist mahha olli jänu nink hobbese ette lasknu panna neid wargusse jälgi kaema kos warras lännu , ja om sedda asja pä kohtomees Jacop Konssile ülles andnu nink üttelüssi teda andnu et Hans Luk Koorwerre Körtsi man om . 
Jürri Laurson om Hans Luk käest ka küssinu kos temma öse olli kainu , ei olle Hans Luk mitte üttelnu engi Jürri Laursonile wastutanu , kas sinna sis küssija ollet kos minna käussi . 
Pä kohtomees Jacop Kons om Hans Lukku käest ka näudnu kos ta käünu om temma wastutanu ka kohtomehhele mes sinna selle perrä küssit , wimate ei olle pä Kohtomees mitte nõudmist perrä jätnu sis om Hans Luck üttelnu minna käüsi tüttrike man , om kohtomees küssinu kas temma ka konnegi om sis tüttrikke manno sisse sanu , om temma üttelnu et ta kohhegi sisse ei olle tütrike mannu päsnu ; Wallawannemb man om Hans Luk üttelnu , et temma Welli pool käünu ; ent Hansu welli Jaan Luk ütles sedda mitte õige ollewat . 
Hans Luk saije ette kutsutus nink jälle küssitus Koss temma öse käüs kui warras röa rehhe alt walja weije , kas welle pool ? 
ta ütles henda sääl mitte käiwat , ja ütles et temma tütrike man käünu Järweküllan nink om häbbenu tütrike man käümist kohtomehhele awwaldada , et ta om peljanu trahwi alla saddamast , ja ei salga sedda mitte et ta Kongi ei olle käünu Kohtu Otsus Et Hans Lukku kätte om perremees omma maja perra kaemisse seni ajani jätnu kui temma küllan käüs , om Hans Luk öse kottust ärrä lännu , nink ei jõwwa minki wisil tõttes tetta , kos temma õigussi käünu , sis om temma essi se warga abbimees olnu nink perremehhe wilja wargale kätte andnu , seperrast moistse Kohhus , et Hans Luk peäp Perremehhe Peter Wisk kats wakka rükki kuwwe Rublaga ärrä massma nink saap warga trahwi 30 witsa lööki . 
Päkohtumees J Konts <allkiri> Abbikohtomees Jaan Petso XXX Abbikohtomees Jaan Wisk XXX 

</sisu>
</protokoll>
