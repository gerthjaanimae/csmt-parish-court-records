<protokoll>
<head>
<vald>Tartu murre</vald>
<aeg>xx.xx.1887</aeg>
</head>
<sisu>
Widrik Kõllamets kaebas , et Peter Tork tema isa Johan Kõllametsa käest 1 koorem heinu laenanud ja et isa ära surnud , nõuab tema teiste pärijate nimel koorem heinu tagasi , ehk 10 rbla selle asemele . 
Peter Tork wastutas kaebtuse peale : Umbes wiie aasta eest tagasi olewad kurja käe läbi temal kõik heinad ära põletatud , mis peale külamehed ja tutwad temale heinu kinkinud ja ka linnutamise läbi annud ; nende seas on ka Johan Kõllamets ühe weikese koorma heinu temale kinkituseks teinud . 
Kui Johan Kõllamets , kes hilja aja eest ära surnud , neid nimetatud heinu temale lainanud oleks , siis oleks tema selle wiie aasta sees neid ka tagasi nõudnud . 
Johan Kriis Kiigjärwelt tunnistas , et tema kui selle aegne Peter Torga sulane , Johan Kõllametsa käest üks keskmine koorem heinu toonud , mis tarwis peremees temale poole toobi wiina ühes annud ; kas need heinad kinkitud wõi lainatud , ei tea tema mitte . 
Mõiste : Et Johan Kõllamets neid heinu mitte oma eluajal tagasi ei ole nõudnu ja nemad linnutamise teel toodud saanud , siis ei wõi Johan Kõllametsa pärijad nüüd midagi nõuda . 
Mõiste sai kohtukäijatele T . S . R . järele a. 1860 § 772 - 774 kuulutud ja õpus antud , mis tähele tuleb panna , kui keegi kõrgemat kohut nõuab ja ei olnud Widrik Kõllamets sellega rahul . 
Pääkohtumees : P. Kripson XXX Kohtumees : J. Ottan XXX 
Kirjutaja : Chr Kapp <allkiri> 

</sisu>
</protokoll>
