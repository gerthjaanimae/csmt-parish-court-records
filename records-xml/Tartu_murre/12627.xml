<protokoll>
<head>
<vald>Tartu murre</vald>
<aeg>xx.xx.1875</aeg>
</head>
<sisu>
Se samma Asja selletaminne , koon no samma Kohtomehhed . 
Jaan Taal ettekutsutud ja küssitud , kas temma Suure Neljäpaiw Ödangul ja Oesel Koddun olnu , wastotas : " Minna olli nimmitud Odangul ja osel wist koddun " ! 
Tämba kui Jaan Taal Kohto ette piddi tullema ja Johan Mootz kohto Türmin kinni olli , tahtnu Jaan Taal Johan Mootzile kats kirja kätte murretseda , es sanu agga essi temmale hõlpsaste mannu , kelle perrast temma Moisapoisi Jürri Michelsoni pallelno , selle kätte neid nimmitud kirjad anden , neid Joh . 
Mootz kätte anda , se Michelson agga pellas Kohtuga kimpu saia ja es anna mitte Mootzi kätte neid Pabirid wait töie neid sis Kohto kätte , kellest pabbirist luggeda om , mis Joh . 
Mootzel Kohto een kõnnelda tarbis ! 
Jaan Taal neide Pabiride perrast küssitud , salgas kindmast , et temma ei olle mitte ütteki Pabirid ehk kirja Joh . 
Mootsele tahtnu anda , ei kah nisuggutsid Jürri Michelsoni kätte andno , et temma neid Motze kätte murretsessi . 
Jaan Taal Jürri Michelsoniga Suu Suud wasta küssitud , es woi Taal ennamb sallata wait ütles , neid Pabirid läudno ollewad ja selle et temma ei teadno neid koski panda , andno neid Michelsoni kätte , ent ei ollewad sedda mitte pallelno , neid Mootze kätte murretseda , et küll Michelson ütles : " Jaan Taal tulli minni manu , ja pallel minno neid Kirju Joh Mootz kätte anda , sest temma ei saa ilma Näggemata neid ärra anda . 
Selle praegotse Asja läbbi om Taal selge tunnistus andno , et temma Obbese Wargide Seltsimees on , kelle perrast kah arwata woib , et temma , ni kui üllewan seisab , se samma om , kea sedda hobbest Mötza söitis ja kea Haele perra kah ikkes Jaan Taal arwati ollewad . 
Jaan Taal Koddun läbbiotsitud , läuti temma Kastin nisuggutsed samma Käega kirjutud Pabirid , ni kui need , kea Joh Motzale temma Michelsoni läbbi kätte tahtsi murretseda . 
Jakob Nurmis , KurristaWalla Kolmeister Gottlieb Monsoni sulane ütles wälja : " Espäew sel 7mal Aprilil tulliwad Ahja Mehhed Joh . 
Mootz ja Peter Kämber temma Perremehhe , Kolmeister Gottlieb Monsoni poole , kea Ahjameeste Mootz ja Kämbre suggulane , Kämbrel olnud Obbene Saani ette pantud , kea ilmwarmitud , lawwust tettu , rawutud , Siiwa Nukkad katski , Joh Mootzel agga Ree ette pantud , siin panniwad mõlemba hobbese Koolmeister Monsoni Wankre ette ja lätsiwad Liina , Saan ja reggi jänud Monsoni poole , temma Nurmis , kaenu Saani ja arwab tedda , kui jälle nätta saap , wistist ärratunda . 
Oedangul ilda sell sammal päiwal tulnuwad Mootz ja Kämber Liinast taggasi , wõttiwad töine om Saan ja töine omma Reggi ja söitsiwad koddu . 
Sedda Suurel Reedil Mötzast Musta Märraga läutud saani todi Kohto ette ja näidati Nurmisele ja ütles Jakob Nurmis : " Se om se samma Saan , kellega Peter Kämber temma Perremehhe pool nimmitud päiwal olnud ja kah Joh Mootz temmaga ütten . 
Sedda samma Suurel Reedil Motzast Musta Märraga läutud Saani se Peter Kämberile näudatud , ütles Peter Kämber wälja : " Se om se Saan , kellega minna Gottlieb Monsoni pool käwwe , konna kah Joh . 
Mootz ütten olli , ja ketta Saani minna Peter Puuseppa käest saie , ja ketta minna toll sammal päiwal , 8 Aprilil , Johan Mootz poole jätti . 
Johan Mootz selle Saani perrast küssitud , wastotas : " Minna ei tia temmast middagi . 
" Johan Mootz Peter Kambrega Suu Suud wasta küssitud ütles Kämbre : " Armas Johan , minna olle kik Kohtule üllestunnistanu ja palle kah sinno , mitte ennamb sallata , sest minna jättin se nimmitud Saan sinno poole ja lätsin Wargidega sinno Wankri pääl omma Koddo , Wargide Must Märra jäi sinno poole Suwwe Talli , neide Puutelle Wankri jäi sinno Tarre körwale , need sammad Wargad , Peter Puusep ja Sootzka poeg , möiewa sinnole päle Kallasta laade ütte musta hobbese , Ruun , kiige Saaniga ja Ristadega 35 Rbl est ja ütliwa sinnole , et Kottun woit selle hobbesega Tööd tetta , ent mitte Liina minna , sest temma om warrastetud . 
" Joh Mootz ütles agga : " Minna ei tia sest middagi , ei olle kah minno pool neid Mehhi , Pusep ja Sootzka p , 8. 
Aprilil olnud . 
" Johan Mootzi Naise Imma Anu Kämber , kea 8mal Aprilil Joh Mootze pool olli , sai küssitud , kas temma waist neid Wargid toll päiwal Joh Mootz pool näinud om , ütles wälja : " Minna näggin küll kats Meest toll päiwal 8. 
Aprilil Joh Moots pool , üks pikkutas Sängin , töine Penki pääl Tarren , ent es tia mitte et naad Wargad olnud , kah Peter Kämber olli toll päiwal sääl , õddangud wasta söitsiwad kikk kolm ärra . 
" Kottlieb Monson se Saani perrast küssitud , kellega Peter Kämber temma pool 7 Aprilil käinud , konna kah Joh Mootz üttes olnud , ütles wälja , päle too kui temmale se Saan siin näidatud saanu : " se wois küll se samma Saan olla , kellega Kämber nimmitud päiwal minno pool käinud . " 
( : Kah Gottlieb Monson , et küll praego weel Koolmeister , om wargusse perrast ilda aigo trahwitud sanu , ja ei olle mitte puhhas Mees ! 
Moistetud : Johan Mootz , Peter Kämber ja Jaan Taal Suremba Kohto ette saata . 
Selle , et Jaan Thal ni häbbemätsel wiisil siin Kohto een wölsinud nink mitte ei wötnud omma Südi Sai moistetud : Jaan Thal om neid Pabirid Jürri Michelsoni kätte andnud , et se neid HobbeseWargusse perrasst Türmi pantud Joh Mootze kätte murretsasid , nink muido krop Kohto een olnud , sap 30 hopi Witsu . 
Se Moistminne sai § 772 & 773 jarrele kalutad . 
Hindrik Torg XXX Joh . 
Klaosson XXX Jaan Koskord XXX Peter Kulp XXX Jakob Hanson XXX Hindrik Lipson XXX 

</sisu>
</protokoll>
