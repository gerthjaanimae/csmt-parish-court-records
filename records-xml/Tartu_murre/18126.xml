<protokoll>
<head>
<vald>Tartu murre</vald>
<aeg>xx.xx.1907</aeg>
</head>
<sisu>
Prangli wallakohtus , sell 30 Märts . 
1907a . 
Juures oliwad : kohtu eesistuja I. Potahof , kohtu liikmed : J. Zukker ja I. Russak Ilmunud oliwad kad . 
Juhan Jaali lesk Liisa Jaal ja WanaPrangli walla liige Karl Juhani p . 
Ehrlich ja palusiwad oma wahel kindlaks tehtud rendi leppingud maha kirjutatud ja kinnitada . 
§ 1 Liisa Jaal annab tema kadunud mehe Juhan Jaali peralt olewa " Kimmu " talu Karl Ehrlichile rendi peale 23 April . 
1907a . kuni 23 April . 
1908a . ja maksab Karl Ehrlich raha renti selle eest 180 rubla ; nimelt pool 1 Aprillil ja teine pool 1 oktob . 
1907a . 
§ 2 Rentnik Karl Ehrlich kohustab hennast " Kimmu " talu maad pidama , nii kui ennemalt on olnud . 
Ja jääb Liisa Jaal'ile pruukida talu maast 8 wakkamaad põllu maad , nimelt 2 wakkamaad rükka , 1 wakamaa ristikheina ja 5 wakkamaad suwe wilja alla Niidu heina = maad see tükk , mis Konsa piirin on ja umbes 5 wakkamaad heina-maad järwe perast ja weel kapsta ning kartofli maa aida ja õuna puu aed . 
Hoonetest jääb Liisa Jaalile pruukida üks kamber , sahwer , elumajas ja 1 ait , 1 laut , 1 wankri kuuri alune . 
Rehe tare ja rehe alune ja õue pealine on aga mõlematele pruukida . 
§ 3 Talu omaniku lehmad , lambad ja ziad käiwad ühes rentniku karjas ja karjatse hoitmise all ja tema hobune wõib rentniku koplis söömas olla . 
Rentnik aitab oma rahwaga omanikul rehed peksa ära . 
§ 4 Rentniku kohus on seda rendi peale wõetud " Kimmu " talu koha maad heasti harima ja põllud korras pidama ja õigel ajal rukki maha tegema heasti kaswawa seemnega . 
Rentnik ei tohi heinu , õlgi , ei ka põhku selle rendi koha pealt ära müia , ei ka laenuks anda . 
Ristikheinu wõib müia 100 punta . 
Rehed peab peksma Kimmu talus . 
Kewadel 1908a . annab 2 punta ristikheina seemneid omanikule . 
§ 5 Rentniku täita on keik , mis " Kimmu " talu pealt nõutakse walla orjused , kiudus käimised ja teede tegemised , ning maksab regulätiwi wilja . 
Tee tegemiseks peab wälja wedama : posti tee peale 16 koormat ja kiriku tee peale 15 koormat kruusa . 
§ 6 Rentnik peab üles kündma sügisel ristikheina söödi ja ära häestama , ning kündma weel 4 wakam rukki kõrt ja 2 wakam . 
lina maad . 
§ 7 Rentnikul peab olema 2 hobust , 8 kari looma , sead ja lambad . 
Hoonete kattused peab parandama ja aiad rentnik , aga materjali annab omanik § 8 Kewadise rendi 90 rubla maksis Karl Ehrlich täna ära Liisa Jaalile . 
Rentija : Liisa Jaal , aga et tema kirja ei oska kirjutas alla tema palwe peale J. Jaal [ allkiri ] Rendile võtja : K. Ehrlich [ allkiri ] Et see lepping on kokku seatud Liisa Jaali ja Karl Ehrlichi etteütlemise järele ja nendele ette loetud ning allakirjutatud Liisa Jaali palwe peale Jaan Jaalist ja Karl Ehrichist oma käega ja et nemad mõlemad selle wallakohtule tuttawad on ja nendel on õigus aktisid teha - see saab Prangli wallakohtu poolt tunnistatud . 
Kohtu eesistuja : J. Potahof [ allkiri ] Kohtu liige : J. Zukker J. Russak [ allkiri ] [ allkiri ] Kirjutaja : Weske [ allkiri ] 

</sisu>
</protokoll>
