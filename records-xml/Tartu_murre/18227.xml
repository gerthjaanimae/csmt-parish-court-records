<protokoll>
<head>
<vald>Tartu murre</vald>
<aeg>xx.xx.1907</aeg>
</head>
<sisu>
Prangli wallakohtus , sell 3 Mail 1907a . 
Juures oliwad : kohtu eesistuja I. Potahof , kohtu liikmed : I Russak ja I Sootla . 
Ilmunud oliwad Weski walla liige Jaan Madisson ja Luunja walla liige Oskar Jaani p . 
Paabo , ning palusiwad järgmist nende wahel mahatehtud leppingud kirjutada akti raamatusse ja kinnitada : § 1 Jaan Madisson annab oma periseks ostetud Pocka wesi weski , mis on Weski wallas , Oskar Paabo kätte rendi peale 23 April 1907a . kuni 23 Aprillini 1908a . nende samade hoonetega , põllu ja heina-maaga , mis 1906a . tema käes pruukida oliwad . 
§ 2 Rentnik maksab renti selle weski ja maa eest 300 rubla ( kolmsada rubla ) aastas järgmistel terminidel : 1 märtsil 200 rub . 
ja 1 oktob . 
100 rub . 
Kui rentnik terminiks renti ära ei maksa , siis maksab ta iga wõlgnewa rubla pealt koppik kuus protzenti . 
§ 3 Rentniku kohus on seda tema kätte rendi peale antud weskit [ mahatõmmatud : igal ajal ] igapidi heas korras pidada igal ajal , ka weski käest andmise korral . 
Nimelt olgu parantatud weski juures olewad sillad ja tammi wesi wärawad ja üleültse kõik parandused , mis weski juures ette tulewad . 
Kui ehk tarwis on peab rentnik uued kuiw- ja wesirattad tegema ja ka wõllid sisse panema . 
Parandamise ja ehitamise materjali annab omanik , aga rentniku kohus on juurde wedada , ainult pea wõlli weawad kahekesi omanikuga . 
Rentnik peab weski juures tarwis olewad rihmad , kui ka suurma kannid ja muud niisugused asjad ise ostma , kui neid tarwis tuleb . 
Iga ärakulutatud weski kiwi tolli eest maksab rentnik omanikule 4 rub . 
Kui aga uued kiwi pooled saanud tootud , siis maksab nõnda palju , kui kiwi toll ostes maksab . 
Rentnik peab wee järele walwama ja jää tammi eest lahti raiuma , et see tammile kahju ei teeks . 
Kui peaks tamm wee , ehk jää läbi rikutud saama , siis wastutab rentnik selle eest kõige oma warandusega . 
Rentniku kohus on ka wesi rennid ( wärawad ) ära puhastada igal ajal ja weski juurest Orawa talu nurmede wahelt ja Paima talu piiri mööda minew tee , niisama ka teeharu , mis weski juurest Laewa talu poole lähab korras pidada ja kruusaga üle lautada . 
§ 4 Õlgi , heinu , haganaid ei põhku ei ka sõnnikut ei tohi rentnik müia , wälja lainata ei ka muul wiisil wälja anda . 
Ka ei tohi rentnik ilma omaniku lubata weski järwest kalu püida ; wastasel korral langeb ta , rentnik , trahwi alla ja wõib ka rendi koht kaotada . 
§ 5 WanaPiigaste mõisa ja " Orawa " talu jahwatuse peab rentnik ilma maksuta jahwatama . 
Rentnikul wõib 3 lehma ja kaks lammast tallekestega maksuta Orawa talu karjas käia . 
Kui rentnik on selle weski parandamise ehk mõne osa juurde ehitamise peale omast käest kulutanud , siis wõib ta selle eest tasumist saada perisomaniku nõusolemisel , milleks peris omaniku kirjalik luba olgu . 
§ 6 Rentnik peab rendi koha tagasi andmisel weski selles seisuses ja korras nende riistatega päris omanikule kätte andma , nõnda kudas tema kätte on antud . 
Omanikul on õigus igal ajal seda weski pidamist läbi katsuda , ehk ka oma asemikul laske järele waadata . 
Leiab tema , et rentnik mõnes asjas oma kohuseid ei ole täitnud , siis laseb omanik seda rentniku kulul ära täita . 
§ 7 Kui peaks ette tulema , et päris omanik selle weski ära müib , siis ei ole rentnikul selle kohta midagi ütlemist ja annab Jüri päeval , pääle ära müimise selle koha ostjale kätte . 
Koha äramüimise korral peab pärisomanik sellest rentnikule teatama , kõige hiljem 1 webruaril sellel aastal , mill Jüri päewal rentnik weski peab ära andma ostja kätte . 
Wälja mineku eest weski müimise korral ei ole rentnikul ühtegi tasumist nõuda . 
Kui aga peaks Orawa talu saama ära müidut , siis annab retnik need maad ja heina maad , mis tema käes pruukida on , ostjale kätte ja tema lehmad ning lambad ei wõi enam selle kontrahi järgi Orawa talu karjas käia ; selle eest jättab perisomanik temale kakskümmend wiis ( 25 ) rub . 
rendist maha . 
§ 8 Rentnik paneb selle kontrahi järgi oma peale wõetud kohuste täitmiseks oma waranduse kautsjoniks milles peab olema : 1 hobune , 2 lehma , 3 siga ja kõik tema muu kraam , kuni rendi aja lõppuni . 
§ 9 Kui rentnik enne kontrahi aja lõppu peaks ära surema , siis lähewad kõik selles kohtrahis nimetatud tingimised tema pärijate kätte . 
§ 10 Kui käesolew kontraht kummagi poolt seaduslikul wiisil üles üteltud ei saa , siis kestab ta edasi . 
Rentile andja , omanik : JMadisson [ allkiri ] Rentnik : O. Paabo [ allkiri ] Et see rendi lepping on kirjutatud Jaan Madissoni ja Oskar Paabo ette ütlemise järele ja nendele ette loetud , ning nendest oma käega allakirjutatud ; et nemad mõlemad selle walla kohtule tuttawad on ja nendel on seaduslik õigus aktisid teha , see saab Prangli wallakohtu poolt tunnistatud . 
Jaan Madisson ja Oskar Paabo elawad Weski wallas , Jurjewi kreisis . 
Kohtu eesistuja : I Potahof [ allkiri ] Kohtu liikmed : J Sootla I Russak [ allkirjad ] Kirjutaja : Weski [ allkiri ] 

</sisu>
</protokoll>
