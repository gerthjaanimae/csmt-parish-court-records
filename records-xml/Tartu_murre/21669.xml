<protokoll>
<head>
<vald>Tartu murre</vald>
<aeg>xx.xx.1867</aeg>
</head>
<sisu>
Kaiserlikko Kihhelkonna Kohto Kässu päle sest 2. 
Nowembri k . 
p No 2943 , selle Mõtza Wargusse Assja perrast , mis monni Ajasta taggasi Ahjamoisa Mõtzan om ettetulnu ja ketta Kurrista Walla Tallopoia Jaan Lillo päle arwati ülleswoetud Protokoll sisse saata , sai tämba Mõtsawaht Willem Klaos ja präegne Wallawannemb Jaan Koor , kes toll korral Koggokonna kohtomees olli ja selle Wargusse Assja Ahja Koggokonna kohto Kässu päle perra otsis , sia kohto ette kutsutud et toll körral selle Assja ülle ei sanud Protokoll ülleswoetud , ja anniwat nimmad tämba sedda Assja ülles niida wiisil : 1 , Mõtsawaht Willem Klaos , kes jobba 34 Ajastad Ahjamoisa Mõtsawaht om , ütles : et nüüd jobba 13 Ajastad taggasi om temma just päle Suure Reedi sel Poolpäow ommingul , konna ösel wärskid Lumme sadanud , omma Mõtsa läinu , mis temmal wahti om ja läudnud , et just toll ommingul 3 noort kuusi , mis eggaüts 3 tolli paksu , olliwat , ärrawarrastetud saanu , ja olli temma jalgi perra läinu ja neid warrastetud Puud , kea waege tähtse olnud , et üts neist sissest nattukenne mädda , Kurrista Walla Tallupoea Jaan Lillo Puie hulgas läidnu , kelle Puu sääl samman Piiri weeren olnud ; selle perrast antud temmale Kohtomees Jaan Koor ja Kurrista Kohtomees Johan Tätte ütten , et sedda Wargust tõttest tette , ent om Jaan Lillo kangeste wabbandanu et temma ei olle mitte neid Puid warrastanu ja ollewat Koggokonna Kohhus moistnu : " Pudusse Tunnistusse perrast Jaan Lillot selle Assjaga rahho jätta . 
" 2 , Wallawannemb Jaan Koor ettekutsutud , wastotas küssimisse päle : " Et temma om toll körral sedda Wargust üllekaenud ja Kah Kurrista Kohtomeest , Johann Tätte ütten wõtnu , ja ommawat nemmad sedda Assja niida samma läidnu ni kui Motsawaht Willem Klaos üllewan wälja ütles " . 
Mõtsawaht Willem Klaos tulli weel ette ja ütles , et temma om nüüd ilda aigo taggasi teada saanu , et Kurrista walla Tallopoeg Jaan Lillo ollewat üttelnu , et temma siiski neid nimmitetud 3 Kuuski warrastanud om . 
Ahjal , sel 13 Nowembril 1867. 
Päkohtomees : Jaan Raud XXX Abbikohtomees : Indrik Torg XXX Abbikohtomees : Peter Kutzari XXX 

</sisu>
</protokoll>
