<protokoll>
<head>
<vald>Tartu murre</vald>
<aeg>xx.xx.1885</aeg>
</head>
<sisu>
Johan Jänes , Haslawalt , kaibas kui Jaan Mutsu pärandajate kurator ja Sulbi koha ülewaataja , et Liis Mutso tööperemehe Karl Naritzega tülli läinud , päält see kui tema hulga rahwaga kodus õlut joonud ; et kaiwatawal mingisugust ütlemist ei ole ja et Sulbil üleüldse rahutu elu on - palub kaibaja , et Liis Mutso ning Johannes Rosenberg ja Peeter Jakobij , kes öösil naesterahwa ja nimelt Liis Mutso juure käiwad , trahwitud saaks . 
Liis Mutso , Jaan Hansinge juures olles , ütles , et tema omas majas elada wõib kuidas tahab ; ei ole aga ka tüli teinud ja on kaibus ilmasjata ; et aga Jänes Sulbilt wilja ära müüb , siis wõib ju küll tüli tulla . 
Johannes Rosenberg ütles oma sündimise päiwa pidanud olewat , aga tüli ei ole nemad teinud ja lusti pidada on Jänes ise waremalt lubanud . 
Peeter Jakobij ütles Johannes Kosenbergi juures olnud olewat , kus ka õlut joodut ; tülist ei tea tema midagi . 
Jakob Komussaar tunnistas et lärmi on olnud ja et Liis Mutso poolt sõimamist on kuulda olnud . 
Karl Naritz ütles , et Liis Mutsu ütelnud : kõik Sarakusi wargad tulewad siia ja on neil kõigil siis ütlemist . 
Anu Teus tunnistas , et Liis Mutso Karl Naritze käest hobust wägise ära wõtta tahtnud ja kui Naritz temal käsknud kohtumeeste käest küsida mis temal lubatud on , wastutanud Liis Mutso selle pääle , et temal kohtumeestega midagi tegemist ei ole . 
Lärmi on Sulbil alati küllalt nii , et öösil magada ei saa ; ka on Liis Mutso poolt sõimamist küllalt . 
Kusta Kutsar , 15 aastat wana , ütles et Liis Mutso hobuse tallist ilma lubata wälja toodud on ja kui Karl Naritz seda keelnud , on tüli tulnud . 
Mõiste : Liis Mutso maksab kiusamise ja tülitsemise pärast 3 rubla ja Johannes Rosenberg , et ilma peremehe asemiku ehk tööperemehe lubata kodus tõistega joonud on 3 rubla waestelaadiku hääks 8 päiwa sees trahwi ja ei ole kellelgi luba öösil ümber käija ning peab majas rahu olema . 
Peeter Jakobil ei ole Sulbil midagi otsimist . 
Pääkohtumees : P. Kripson XXX Kohtumees : P. Hindrikson XXX Kohtumees : J Moonson Kohtumees : 
Mõiste sai kohtukäijatele kuulutatud T . S . R . § 772 - 774 järele aastast 1860 ja õpus antud , mis tähele panda tuleb , kui keegi rahul ei ole ning ei olnud Liis Mutso ja Johannes Rosenberg rahul . 
Kirjutaja : Ch Kapp <allkiri> 
3 rbl . 
Joh . 
Rosenberg ära maksnud 28. Juunil 1885 Kihelkonna kohtuse saadetud . 

</sisu>
</protokoll>
