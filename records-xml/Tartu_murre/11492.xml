<protokoll>
<head>
<vald>Tartu murre</vald>
<aeg>xx.xx.1885</aeg>
</head>
<sisu>
Mihkel Rebase kaebduses wastu Jaan Johanson , warguse pärast , protokoll Nr 137 , ütel tunnistaja Peeter Johanson ja tema naine Leena , et nema mitte seda ei tea , et Jaan Johanson kirstu läbi otsida käsknud ja Rebane seda mitte teinud ei ole . 
Leena Johanson ütles , et tema seda sõna mitte kuuldnud ei olla , et Jaan Johansoni naine ütelnud oleks , et neide kraami sees üks woeras kasuk on . 
Tunnistaja Mari Ess , Pilkusest , ütles , et Mihkel Rebane on tahtnud Jaan Johansoni naise sõsara kirstu mis Jaan Johanson Mihkel Rebase poolt ärawija tahtnud , läbi otsida , et tema naise ärawarastatu kasuk sääl sees olla . 
Jaan Johanson ei olla mitte lasknud , waid Mihkel Rebast lüwwa ähwardanud ja kui Mihkel Rebane hobuse suu äärest kinni hoida tahtnud , olla Johanson teda surnuks lüwwa lubanud , kui Rebane seda teeks . 
Siis läinud Mihkel Rebane kohtumeest otsima , aga selle aja sees Johanson kirstuga äraläinud ja koormast kinni köita wõtnud . 
Tunnistaja Mari Järw , Pilkusest , ütles nii sama , kui tunnistaja Mari Ess . 
Otsus : Et see warguse asi üle 5 Rubla wäärt on , saab see kaebduse asi Keiserliku IV Tartu Kihelkonna kohtu mõistmise alla antud . 

</sisu>
</protokoll>
