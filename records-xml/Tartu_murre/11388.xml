<protokoll>
<head>
<vald>Tartu murre</vald>
<aeg>xx.xx.1872</aeg>
</head>
<sisu>
Michel Hansing Moostest kaibas ülle Johan Kutzari , Ahjalt , et se om tedda minnewal Näddali Werrolt Koddo tullen , ärrariisnu , nimmelt 39 Rubl puhhast rahha , pallel omma kätte saada nink Johannid trahwida . 
Johan Kutzari ettekutsutud ja se Asja perrast küssitud , ütles wälja , et temma sest Warrastamissest middagi ei tia , ent Werrolt koddo tullen ommawad küll Tee pääl töine töisega kokko putnud ja kah koon söitnu . 
Tunnistaja Jakob Klaos , kea neidega ühtlisse Werrolt koddo söitnu ütles wälja , et temma om näinu , et kui Johan Kutzari ja Michel Hansing Werrolt tullen , mitmide Körtzi sisse läinu , sääl Wina ja Oellud joonu , ja Johan kah wahhe pääl Michel Wankre pääl söitnu , seni kui Polwahe , kos Michel Johannid pallelnu temma est wötta Hoold kanda , et temma häste koddo saas , sest temma om jobba nüüd töist Oed üllewan ja pelgab et temma maggama jääp ja siss kahju woib saada , selle perrast et ni kui Johann jobba tiab , et temmal Rahha liggi om , nink ollewad Johan siss kah lubbane temma , Michkli , est Hoold kanda et temma illusaste Koddo saap ja eahholikkold Wankre päl woissi maata , selle päle siss istnu kah Johan Michkli körwale Michkli Wankre päle , ja Johani Wankre päle Johani poeg Jaan ja Tunnistaja Jakob Klaos , piddinuf kiige een söitma , temma perra Johani poeg Jaan ja siss Johann omma Michkliga , ketta temma warjota lubbanu , Aeg ollnu jobba tuboli Öddak ja opis pümme . 
Jobba eddimetse ehk toise Wersta pääl Pölwast tullen , om Tunnistaja tähhele pandnu et Johan Kutzari omma Michkliga jobba mahha jäänu ja mitte ennamb järrele ei saa , selle ülle immeteden piddanu temma omma Hobbest kinni ja ootnu neid järgi , niida wiisil ootel lännu ehk 1 / 4 Tund aigo ärra , konna Johan jarrele saanud ja Michel Wankre pääl magganu . 
Selle päle tullnu Johan Michkli mant opis ärra omma Wankre päle ja üttelnu : " Mis mull temmaga Teggemmist , jobba temma essiki koddo saap . " ja käsknu Tunnistajad eddessi söita . 
Kui nüüd nemmad niida moodi jälle eddessi söitnu om Tunnistaja tähhele pandnu , et Michel Hansigu Obbene mitte neist mahha ei jäänud wait allati järren söitnu ja Hansing essi magganu Wankre sees , seni jäudnu Tunistaja Maja kätte ja Johan söitnu eddessi ja Micheli Obbene allati taggan , rohkemb temma ei teanud . 
Kaibaja Michel Hansing agga selletas , et temma rohkemb ei tia , kui enneki todda , et Johan om temma Wankre päle istnu Pölwast tullen ja lubbanu , et temma , Michel , woib rahholikkolt maata , selle et temma temma est saap murretsema , et temma häste Koddo saap , nink kui temma päle too üllewwirgonu , om temma hobbene est ärrawoetud nink Wankre päle sööma pantud , kos temma essi sissen magganu , kottus ollnu liigi Johani Maja , nink läudnu , et temma rahha kik arrawoetud , Johani mannu warssti sisse lännu ja pölwile man tedda pallelnu , omma Rahha , ketten keaki mua es tia ja es woi saia , kui ütsinda Johan , taggasi anda , üttelnu Johan , et temma sest middagi ei tia . 
Johan Kutzarile kik se Selletus etteloetud , ütles küll kik oige ollewad , muido kui mitte todda , et temma rahha wöttnu . 
Sai moistetud : Johan Kutzari Michel Hansingule 39 Rubl wälja maksma katte Näddali perrast ja sap essi weel 30 hopi Witsu Se Moistminne sai kalutud § 772 & 773 järrele . 
Peter Kutzari XXX Peter Akkert XXX Jaan Tennosar XXX Josep Koor XXX 

</sisu>
</protokoll>
