<protokoll>
<head>
<vald>Tartu murre</vald>
<aeg>xx.xx.1888</aeg>
</head>
<sisu>
16. Aprillil 1888. 
Kanapursa talul . 
Juures oli vallavanem Jaan Jants . 
St . 
Peterburi tulekahju kaitsmise seltsi agent hr S.W. Hagerberg palumise pääle saije tänase päeval täh seltsi juuren kinnitatud Kanapursa talu talumaja ühes rehetarega ärapõlemise pärast ülekuulamine ja protokolli kirjutamine ettevõetud . 
Selle ärapõlenud maja omanik Aakre valla pääkohtumees Mihkel Roth lut . 
usku seletas selle põlemise kohta järgmiselt : Ta on 14. Aprillil 1888. 
Walguta laadale sõitnud , on säält õhtul jälle kodu tulnud , umbes kella 7 aegu õhtul ja lasknud tüdruk Anu Wahtil õhtuks theewett keeta , läinud umbes kella 10 aegu magama , kuna ta laadal haiget saanud , sääl et üks mees tälle laadal hobusega pääle aeanud , nenda et ta maha kukkunud . 
Pärast seda on ta varsti magama jäänud ja on siis ööse arvata kella ½12 ehk 12. aegu tema tüdruk Mai Käär eest tuast tema magamisse tuppa sisse jooksnud ülesärataanud ja ehmatades üttelnud , et maja põleb , mis pääle ta , kui ka tema poeg Peeter , naene ja tõised sääl majas magajad teenrid põlevast majast välja minema hakanud , ilma et nad säält kedagit asja ühesvõtta oleks saanud , sest et tuld kiik kohad täis-olnud , niipea aga kui nad majast välja saanud tulla , on ka õlgine maja katus varsti pääle seda maha kukkunud on veel viimasel silmapilgul õnneks olnud , et nad kiik eluga sest põlevast majast välja-pääsnud on . 
Kust aga tuli lahti pääsenud on , ei või ta seda mitte kindlaste üttelda , ahjud ja korstnad on kiik täitsa terved ja joones olnud , nenda et nendest kahju karta ei olnud . 
Tulega ettevaatamata ümberkäimise ei võinud ka mitte olla ; sest nagu juba üttelnud , ei ole õhtul enne seda tulega muud tehtud saanud , kui üksi theewett keetetud . 
Ta arvas , et võib ka võimalik olla , et see maja mõne kurja käe läbi põlema süütatud saanud on , mis sellest arvata , et ta nüüd kohtuametnik on , kus rahvaga palju tegemist on , kus mõndagi hääd ja halva asja ette tuleb , aga selle maja põlema mineku põhjus on siiski hoopis tundmata asi . 
Tema kahju on selle talu läbi umbes järgmine : 1 ) ärapõlenud hoone on väärt 3000rbl . 
2 ) puhast raha on sise põlenud- 1500rbl . 
( kus sees ka tarvilikud ja pruugitavad kohtu rahad on olnud . ) 3 ) hõlgi ja haganaid on ära põlenud- 125rbl . 
4 ) ja muud maja kraami- 400rbl . 
Summa 5025rbl . 
Tüdruk Mai Käär lut . 
usku seletas , et kui ta valguse pääle ülesärganud , siis arvanud ta esotsa , et ehk kuu valgus on , kuna väljas läbi akna vaadata punane valgus olnud , mis pääle ta kohe taha tuppa jooksnud kus pere-vanemad maganud , ajanud perepoja Peeter Rothu magamast üles ja üttelnud , vaatke mis väljas on , see on siis ka kohe sängist välja karganud ja üttelnud , oh Jumal maja põleb ! 
on tõised magajad ka üles äratanud ja põlevast majast välja tungima hakanud , kust nad siis ka kiik eluga välja pääsenud , tema on kiige viimane välja mineja olnud , ei tea aga isegi , kuida viisi ta selle ehmatusega säält põlevast majast välja pääsenud on , seda ei tea ta ütelda . 
Tüdruk Anu Waht lut . 
usku seletas , et õhtul ämariku aegu on ta küll kambris pliidi alla tuld teinud ja peremees M.Rothule theewett keetnud , kui see valmis saanud siis saanud tuli ära kistutud ja läinud ta siis ühes Ell Kampus ja Miina Põderiga talli pääle magama ja ei ole enne üles-virgunud kui ta peremehe appi hüüdmise häält väljas muru pääl kuulnud , mis-pääle nad säält maha tulnud ja näinud , et elumaja põlenud , rehealusse kattus olnud siis sisse sadanud ja kambri-kattus sadanud siis sisse , kui nad juba väljas olnud ja kui perenaene põlevast kambrist parajaste välja tulnud , kust aga tuli lahti on pääsenud , sellest ei tea ta mitte midagi üttelda . 
Tüdruk Ell Kampus lut . 
usku tunnistas ja seletas nendasama kui Ann Waht , tulehakkamise põhjusest ei teadnud ta ka mitte midagi ütelda . 
Karjatüdruk Miina Põder 15 aastat vana tunnistas nendasama kui Ell Kampus , ei teadnud sellest midagi üttelda , kuisviisi tuli lahti pääsenud on . 
Juhan Wink 16 aastad vana tunnistas , et ta on sellekõrral kambris maganud , siis on Mai Käär ka teda kui muid rahvaid üles äratanud , kui maja juba põlenud , nad on paljalt veel eluga välja pääsenud , ilma et nad midagi kraami välja viia saanud oleks , kui nad parajaste välja saanud pääsda , siis kukkunud põlev kattus maha , kust aga tuli lahti on pääsenud sellest ei tea ta mitte midagi üttelda . 
Temaga ühes sängis on ka Jüri Kampus maganud ( kes nüüd praegu kodus ei olnud ) . 
Muid võõraid maja rahvas ei ole . 
Pärast seda tehti Otsus . 
Seda asja , nagu sündinud , protokolli kirjutada ja sellest üks-ärakiri ( koopia ) hra Hagenbergile palumise pääle välja anda . 
Vallavanem : J Jants ( allkiri ) Kirjut . 
( allkiri ) 

</sisu>
</protokoll>
