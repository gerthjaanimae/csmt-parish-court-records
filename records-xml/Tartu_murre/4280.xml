<protokoll>
<head>
<vald>Tartu murre</vald>
<aeg>xx.xx.1888</aeg>
</head>
<sisu>
Vallavanem Jaan Jants kaebas , et endine nõumees Jaak Kenner on teda kord Aakre mõisa kõrtsis teotanud , ja üttelnud teda vastu : aga tema , Jants , muidu vallavanem ei oleks , kui ta mitte selleks hääli ei oleks varastanud , seda on kuulnud Hans Maarfeldt ja Jaan Raudjalg , palus kohtul seda asja seletada ja kui võimalik on süüdlast sääduslikult trahvida . 
Jaak Kenner vastas selle pääle , et ta ei ole Jantsi mitte teotanud , ta on küll selle vasta häälte vargusest rääkinud , aga ta on siis ka purjus olnud ja ei mäleta seda nüüd enam hästi ; Jaan Waldmann on tälle enne sest asjast rääkinud , et vallavanem Jants on hääli varastanud , seda on ka Hans Lill , Peeter Maasing , Peeter Eichelmann ja Margus Eichelmann kuulnud . 
Otsus : Protokolli kirjutada ja tunnistajad ette kutsuda . 

</sisu>
</protokoll>
