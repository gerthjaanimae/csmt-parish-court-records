<protokoll>
<head>
<vald>Tartu murre</vald>
<aeg>xx.xx.1898</aeg>
</head>
<sisu>
Tulid ette talupojad August Kuusik ja Daniel Tootsik mõlemad Ahja wallast ja palusid järgmist suusõnalist leppingut akti raamatusse üles panda : August Kuusik annab Daniel Tootsikule pool wakamaad maad omast krundist kodapoolikke Mihkel Rüütli ja Kusta Bluumi tarede wahelt selle tarwis et Tootsik ehitab selle maatüki pääle oma kulul ja omast materjalist elumaja üles ja maksab neli rubl . 
iga aasta Kuusikule renti s.o. kewade 2 rbl . 
ja sügise 2 rbl . 
s.o. Jüripäewal ja Mihklipäewal . 
Tärmini maatükki pruukimise eest leppijad pooled ei pane aga kui Tootsik peaks midagi koerustüki tegema siis wõib Kuusik teda iga kord ära ajada . 
Kui Tootsik tahab oma elumaja ära müia kellegile ehk wahetada ehk kinki siis wõib ta seda ainult Kuusiku lubaga teha sellele kellele Kuusik lubab . 
Selle leppingu allakirjutamise juures maksis Tootsik Kuusikule 1898 a. Jüripäewa tärmini rendi 2 rbl . 
ära mille wastu wõtmist Kuusik siinsamas tunnistab . 
J. Kusik <allkiri> T. Toozik <allkiri> 
Et August Kuusik ja Daniel Tootsik kui selle kohtule isiklikult tuntud inimesed ise oma käega on oma leppingule on allakirjutanud ning sellega täiesti rahul olnud - saab Ahjawallakohtu poolt tõentatud . 
Eesistuja : J Willipson <allkiri> Kirjutaja : Puusepp <allkiri> 

</sisu>
</protokoll>
