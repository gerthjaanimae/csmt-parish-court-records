<protokoll>
<head>
<vald>Tartu murre</vald>
<aeg>xx.xx.1885</aeg>
</head>
<sisu>
August Zastrowi kaebduses wastu Widrik Kõrresaar ja teised , kahju tasumise pärast , kaebatud protokoll Nr 101 ütel moisa polizei ametnik Jaan Briker , et Widrik Kõrresaare , müürseppa Ilka ja Hans Lipping'i kutsumise pääle läinud tema ja kohtumees Jakob Kukrus August Zastrow'i lihasuitsetamise ahju ülewaatama , et sääl õnnetus tulla ähwardawat . 
Nemad tulnud sinna , tuli olnd ahjus ja lihta suitsus . 
Kõrresaar ja teised tahtnud ahju lõhkuda aga tema seda teha keeldunud , et enneti liha wälja wõtta . 
Kõrresaar ja teised tõendanud et ahju lagi , mis puust olnud , põlenud olla , ja selle järele waatamiseks on kohtumees Kukrus 1 lae puu ärawõtta lubanud ja see olnud päält säele läinud . 
Siis lõhkunud Kõrresaar ahju lage ära neide keelust hoolimata . 
Kõrresaar wõtnud puud lae päält ära ja Jaan Praks puud wastu wõtnud . 
Töisel päewal näinud tema seda liha ja see olnud liwaga ja sawiga . 
August Zastrow ütles , et kui poolpäiwal see ahju lagi ja põlenud , olnud sääl Jaan Stammberg , mölder Kieratz . 
Otsus : Ette kutsuda , Jaan Stammberg , mölder Kieratz , Rein Teder ja Jakob Kukrus kohtumees . 
Kohtumees : Johan Pettai . 
Kohtumees : Aadam Pääsoke . 
Abikohtumees : Jaan Mihkelson . 

</sisu>
</protokoll>
