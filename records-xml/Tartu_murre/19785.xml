<protokoll>
<head>
<vald>Tartu murre</vald>
<aeg>xx.xx.1888</aeg>
</head>
<sisu>
Tuli ette Madis Wiro Jaam wallast ja andis üles , et temal 24 Aprillist Tartu linnas Jaama uulitsas ühe trahteri eest üks tuhkru karwa ruun wäärt 60 rbl . 
kõige wankri ja riistadega ärawarastatud ; nüüd on tema selle hobuse Ahja walla mehe Jaan Inti käes leidnud , ning nõuab oma kätte saada ; tema ei wõi seda mitte teada , et Jaan Int seda hobust warastanud on . 
Tunnistajaks , et see tema hobune on , mis nimetatud pääwal warastati , andis tema üles : Jaama walla peakohtumees Kristjan Koplus ja kohtumees Adam Tooming . 
Kristjan Koplus ning Adam Tooming tunnistasiwad , kui nemad hobust näinud olid , et see hobune mitte Madis Wiro oma ei ole , sest märgid ei lähe mitte ühte . 
Madis Wiro ei wõi hobust ka enam enda omaks tunnistada , aga palus 4 nädalid aega , weel teisi tunnistajaid tooma . 
Jaan Int wastutas kaebtuse peale , et tema hobuse Jaan Zirki käest Turna kõrtsi juures ostnud , mis üle temal tunnistajad on . 
( Mõiste ) Otsus : Hobune saab Jaan Intile kätte antud ja ei wõi tema seda enne nelja nädalit ära müüa . 
Mõiste sai kohtukäijatele T . S . R järel a. 1860 § 772 - 774 kuulutud ja et nemad rahul ei olnud sai õppusleht wäljaantud . 
Peakoht . 
P. Kripsoon Kohtumees : P. Pedosoon XXX koht : Kusta Saarwa <allkiri> Johan Kuruk <allkiri> 

</sisu>
</protokoll>
