<protokoll>
<head>
<vald>Tartu murre</vald>
<aeg>xx.xx.1887</aeg>
</head>
<sisu>
Margus Ostra Wastsest-Kuustest kaebas , et Johan Tamm 36 päewa tema käest söönud ja nõuab iga päewa päält 30 kop . 
see teeb 10 rbl 80 kop . 
Peale selle 2 kuu korteri ja pesu eest 3 rbl ning ühe wakka kartohwlide eest 50 kop , mis ülekõige 14 rbla 30 kop wälja teeb , mis tema kätte nõuab . 
Johan Tamm wastutas kaebtuse peale , et tema Margus Ostra pool raha eest söönud ei ole , ei ka korterid pruukinud ; niisama on ka temal kartohwli wõtmine teadmata . 
Hans Kihu Wastsest-Kuustest tunnistas : Margus Ostra olewad ülesannud , et Johan Tammel temale 5 rbla maksa , mis Johan Tamm teine kord ära tasuda lubanud . 
Johan Tamm lisas weel juurde , et kaebaja Margus Ostra kui ka tunnistaja Hans Kihu sellepärast teda kiusawad , et tema nende warguse ülesse on annud , mispärast nemad nüüd kaelakohtu ülekuulamise all olla . 
Mõiste : Selge tunnistuse puuduse pärast ei wõi Margus Ostra midagi Johan Tammi käest nõuda . 
Mõiste sai kohtukäijatele T . S . R . järele a. 1860 § 772 - 774 kuulutud ja õpus antud , mis tähele tuleb panna , kui keegi kõrgemat kohut nõuab ja ei olnud Margus Ostra rahul . 
Peakohtumees : P. Kripson XXX Kohtumees : Johan Kiljak Kohtumees : J. Ottan XXX Kohtumees : Peter Peedusson XXX 
Kirjutaja : Chr Kapp <allkiri> 

</sisu>
</protokoll>
